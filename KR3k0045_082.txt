# -*- mode: mandoku-view; -*-
#+TITLE: 喻林
#+DATE: 2015-08-24 23:32:19.610398
#+PROPERTY: ID KR3k0045
#+PROPERTY: BASEEDITION WYG    
#+PROPERTY: JUAN 卷八十二
<pb:KR3k0045_WYG_082-1a>¶
欽定四庫全書¶
　喻林卷八十二　　　　　明　徐元太　撰¶
　　德行門(四/)¶
　　　特立¶
上火下澤睽君子以同而異(易/睽)¶
阪田﨑嶇墝埆之處而有菀然茂特之苗喻賢者在閒¶
辟𨼆居之時(鄭氏箋/詩正月)¶
舉世混濁而我獨清衆人皆醉而我獨醒是以見放(史/記)¶
<pb:KR3k0045_WYG_082-1b>¶
(屈原/傳)¶
新沐者必彈冠新浴者必振衣人又誰能以身之察察¶
受物之汶汶者乎寧赴常流而葬乎江魚腹中耳又安¶
能以浩浩之白而蒙世之溫蠖乎(史記屈/原傳)¶
抱景特立與士不羣葢高樹靡陰獨木不林(後漢書崔/駰列傳)¶
介然之志峭聳霜崖確乎之情峯横海岸(梁書張/充傳)¶
夫賢材者非尚膂力豈繫文華唯須正身負戴確乎不¶
動譬棟之處屋如骨之在身所謂棟梁骨鯾之材也(隋/書)¶
<pb:KR3k0045_WYG_082-2a>¶
(房彥/謙傳)¶
言鷙鳥執志剛厲特處不羣以言忠正之士亦執分守¶
節不隨俗人(王逸註楚/辭離騷經)¶
言已懷德不用復高我之冠長我之佩尊其威儀整其¶
服飾以異於衆人之服(王逸註楚/辭離騷經)¶
歌曲彌妙和者彌寡行操益清交者益鮮¶
夫歌曲妙者和者則寡言得實者然者則鮮和歌與聽¶
言同一實也曲妙人不能盡和言是人不能皆信(王充/論衡)¶
<pb:KR3k0045_WYG_082-2b>¶
(定賢/篇)¶
衆鳥羣相追鷙鳥獨無雙何必相呴濡江海自可容(嵇/中)¶
(散集郭/遐叔贈)¶
貌愚而志逺面垢而行潔確乎若嵩岱銓衡所不能測¶
也浩乎若滄海斗斛所不能校也峻其重仞之高隠其¶
百官之富觀彼佻竊若草莽也邈世之操眇焉冠秋雲¶
之表遺俗之神緬焉棲九𤣥之端(抱朴子外/篇名實)¶
冰炭不衒能於冷熱瑾瑜不證珍而體著是以君子恭¶
<pb:KR3k0045_WYG_082-3a>¶
已不恤乎莫與至人尸居心遺乎毁譽(抱朴子外/篇博喻)¶
微飆不能揚大海之波毫芒不能動萬鈞之鍾是以漆¶
園思惠有捐斤之歎伯氏哀期有剿絃之憤短唱不足¶
以致𢎞麗之和勢利不足以移淡泊之心(抱朴子外/篇廣譬)¶
與奪不汨其神者至粹者也利害不染其和者極醇者¶
也浩浩乎非瓢觶所校矣茫茫乎非跬步所尋矣聲希¶
所以為大音和寡所以崇我貴(抱朴子外/篇廣譬)¶
夫入虎狼之羣後知賁育之壯勇處禮廢之俗乃知雅¶
<pb:KR3k0045_WYG_082-3b>¶
人之不渝(抱朴子外/篇刺驕)¶
揚清波以激濁流執勁矢以厲羣枉(抱朴子外/篇刺驕)¶
吾以為寜作不載之寶不飛之鵬不颺之蘭無黨之士¶
亦損於夜光之質垂天之大含芳之卉不朽之業乎(抱/朴)¶
(子外篇/交際)¶
青松在東園衆草没竒姿凝霜殄異類卓然見高枝連¶
林人不覺獨樹衆乃竒(陶靖節集/詩五言)¶
鷙鳥之不羣兮自前代而固然何方圓之能周兮夫孰¶
<pb:KR3k0045_WYG_082-4a>¶
異道而相安(文選屈原/離騷經)¶
似夜光之剖荆璞兮若茂松之依山巔也(文選籍/田賦)¶
如金在沙顯然自異猶玉在泥涅而不淄(藝文類聚人/部隠逸上贊)¶
貞操與日月俱懸孤芳隨山壑共逺(藝文類聚人/部隠逸下啟)¶
危松擢本且觀後彫之質貞桂挺生便體冬華之秀(藝/文)¶
(類聚職官/部太保碑)¶
危勁之節貫四序而踰秀堅貞之操經百鍊而不銷(藝/文)¶
(類聚職官/部太保碑)¶
<pb:KR3k0045_WYG_082-4b>¶
處塵貴不染被褐重懷珠美玉耀幽石曽蘭挺叢芻(藝/文)¶
(類聚内典/部内典頌)¶
澹臺子羽齎千金之璧渡河河欲之陽侯波起兩蛟夾¶
船子羽左操璧右操劒擊蛟皆死既濟三投璧於河河¶
伯三躍而歸之子羽毁璧而去(太平御覽/鱗介部蛟)¶
浮舟千仞壑總轡萬尋巔流沬不足險石牀豈為艱(初/學)¶
(記居處/部園圃)¶
稟天然之貞勁經巖冬而不零雖凝霜而挺榦近青春¶
<pb:KR3k0045_WYG_082-5a>¶
而秀榮若君子之順時又似乎眞人之抗貞(初學記果/木部柏)¶
又如猛風依於虚空而能吹盪烟雲塵霧不依於地(大/集)¶
(月藏經/卷三)¶
降棄一切衆邪異學若干法戰堅跱幢旛猶如勇將大¶
軍之師折伏嚴敵(阿差朱菩/薩經卷一)¶
利衰毁譽稱譏苦樂八法之風不動如來猶四風之吹¶
須彌也(僧肇註維摩/詰經佛國品)¶
　　有本¶
<pb:KR3k0045_WYG_082-5b>¶
本小而後至大是小為大本先學然後至聖是學為聖¶
本也(禮記正/義學記)¶
不官為羣官之本不器為羣器之本不約為羣約之本¶
不齊為羣齊之本言四者莫不有本人亦以學為本也¶
(禮記正/義學記)¶
原泉混混不舍晝夜盈科而後進放乎四海有本者如¶
是是之取爾茍為無本七八月之間雨集溝澮皆盈其¶
涸也可立而待也故聲聞過情君子恥之(孟子離/婁上)¶
<pb:KR3k0045_WYG_082-6a>¶
觀水有術必觀其瀾日月有明容光必照焉(孟子盡/心上)¶
戰而死者其人之葬也不以翣資刖者之屨無為愛之¶
皆無其本矣(莊子德/充符)¶
𤣥寂虚靜者神明之本也陰陽柔剛者二儀之本也巍¶
峩巖岫者山嶽之本也德行文學者君子之本也莫或¶
無本而能立焉是以欲致其高必豐其基欲茂其末必¶
深其柢(抱朴子外/篇循本)¶
止於下者根本也漸於上者枝條也士人據道義為根¶
<pb:KR3k0045_WYG_082-6b>¶
本業貴無虧進禮學如枝條德貴日新(揚子法言/註學行篇)¶
欲崇其高必重其層立德之柄莫匪安恒(文選潘岳為/賈謐作詩)¶
水泉東流日夜不休上不竭下不滿(意林吕/氏春秋)¶
始則觀大江之水泛泛不絶溢子心源終則決滄海之¶
波浩浩不止流於神府(金庭無/為妙經)¶
如是無上正法阿竭陀膏藥從於何所而來集此當知¶
如是膏藥從大菩提法器中來彼菩提器從何而來當¶
知從菩薩法財寶篋中來如是菩薩寶篋從何而來當¶
<pb:KR3k0045_WYG_082-7a>¶
知不異大菩薩藏法門中來(大寶積經/四十八)¶
如人命根即以出息為本如修學大乗以大悲為本如¶
轉輪聖王以輪寶為本(無盡意菩/薩經下)¶
如餘處中不出衆寶衆寶要出於大海中(大方等大/集經卷九)¶
譬如寶渚能出無量若干種寶(大方廣十/輪經卷二)¶
譬如五大河水能滿大海不以小河(大集月藏/經卷三)¶
具足般若海不住涅槃城如彼妙蓮華高原非所出(金/剛)¶
(三昧經/卷上)¶
<pb:KR3k0045_WYG_082-7b>¶
譬如蘇油豐饒燈炷清淨光明亦盛(大智度論/卷二十六)¶
慧芽因斯以成定水沿茲而滿必莊嚴於六度瓔珞乎¶
四等雖復棟宇未成而基階已廣(法苑珠林/卷八十九)¶
　　執守¶
雷風恒君子以立不易方(易恒/)¶
六二執之用黄牛之革莫之勝說(易遯/)¶
初九鞏用黄牛之革象曰鞏用黄牛不可以有為也(易/革)¶
我心匪石不可轉也我心匪席不可卷(音/捲)也(詩國風/柏舟)¶
<pb:KR3k0045_WYG_082-8a>¶
鳲鳩在桑其子在梅○鳲鳩在桑其子在棘○鳲鳩在¶
桑其子在榛(詩國風/鳲鳩)¶
我心非如石然石雖堅尚可轉我心堅不可轉也我心¶
又非如席然席雖平尚可卷我心平不可卷也(毛詩正/義柏舟)¶
風而且雨寒涼淒淒然雞以守時而鳴音聲喈喈然此¶
雞雖逢風雨不變其鳴喻君子雖居亂世不改其節(毛/詩)¶
(正義/風雨)¶
禮釋囘增美質措則正施則行其在人也如竹箭之有¶
<pb:KR3k0045_WYG_082-8b>¶
筠也如松柏之有心也二者居天下之大端矣故貫四¶
時而不改柯易葉(禮記/禮器)¶
人而無恒不可以為卜筮古之遺言與龜筮猶不能知¶
也而況於人乎(禮記/緇衣)¶
人經夷險不變其德由禮使然譬如松柏陵寒而鬱茂¶
由其内心貞和故也(禮記正/義禮器)¶
三軍可奪帥也匹夫不可奪志也(論語/子罕)¶
不曰堅乎磨而不磷不曰白乎涅而不緇(論語/陽貨)¶
<pb:KR3k0045_WYG_082-9a>¶
周于利者凶年不能殺周于德者邪世不能亂(孟子盡/心下)¶
且芝蘭生於深林不以無人而不芳君子修道立德不¶
為窮困而改節(孔子家/語在厄)¶
子貢曰夫子之道至大故天下莫能容夫子盍少貶焉¶
子曰賜良農能稼不必能穡良工能巧不能為順君子¶
能修其道綱而紀之不必其能容今不修其道而求其¶
容賜爾志不廣矣思不逺矣(孔子家/語在厄)¶
詩云緡蠻黄鳥止于丘隅子曰於止知其所止可以人¶
<pb:KR3k0045_WYG_082-9b>¶
而不如鳥乎(大學/)¶
人皆曰予知驅而納諸罟擭陷穽之中而莫之知辟也¶
人皆曰予知擇乎中庸而不能期月守也(中庸/)¶
久幽而不改其操雖隨和何以加諸(前漢書/王吉傳)¶
夫嚴氣正性覆折而已豈有員园委屈可以每其生哉¶
懔懔焉皜皜焉其與琨玉秋霜比質可也(後漢書孔/融列傳論)¶
雖風雨之如晦亮膠喈而不已(魏書李順希/仁弟騫傳)¶
貧者士之常焉得登枝而捐其本(晉書殷/仲堪傳)¶
<pb:KR3k0045_WYG_082-10a>¶
風雨急而不輟其音霜雪零而不渝其色(梁書任/昉傳)¶
任之重者莫如神塗之畏者莫如口期而逺者莫如年¶
以重任行畏塗至逺期惟君子乃能矣(管子/戒)¶
物扃於所甘士扃於所守(子華子/孔子贈)¶
君子通於道之謂通窮於道之謂窮今丘抱仁義之道¶
以遭亂世之患其何窮之為故内省而不窮於道臨難¶
而不失其德天寒既生霜雪既降吾是以知松柏之茂¶
也陳蔡之隘於丘其幸乎(莊子/讓王)¶
<pb:KR3k0045_WYG_082-10b>¶
天不為人之惡寒也而輟冬地不為人之惡遼逺也而¶
輟廣君子不為小人匈匈也而輟行天有常道矣地有¶
常數矣君子有常體矣君子道其常小人計其功(荀子/天論)¶
蘭生幽谷不為莫服而不芳舟在江海不為莫乗而不¶
浮君子行義不為莫知而止休(淮南子/說山訓)¶
貂裘而雜不若狐裘而粹故人莫惡於無常行(淮南子/說山訓)¶
改邑不改井德不可渝也(京氏易/傳井上)¶
夫蘭茝生於茂林之中深山之間不為人莫見之故不¶
<pb:KR3k0045_WYG_082-11a>¶
芬夫學者非為通也為窮而不困憂而志不衰先知禍¶
福之始而心無惑焉(韓詩/外傳)¶
芝蘭生深林非為無人而不香故學者非為通也為窮¶
而不困也(說&KR0080;/雜言)¶
初一閉朋牖守元有測曰閉朋牖善持有也(太𤣥經/第五守)¶
初一磐石固内不化貞測曰磐石固内不可化也(太𤣥/經第)¶
(六堅/)¶
次五羮無糝其腹坎坎不失其範測曰羮無糝猶不失¶
<pb:KR3k0045_WYG_082-11b>¶
其正也(太𤣥經/第六窮)¶
烈風雖變不易其趣(蔡中郎集太/尉揚公碑)¶
木蘭去皮不死宿莽遇冬不枯屈原以喻讒人雖欲困¶
已已受天性終不可變易也(王逸註楚/辭離騷經)¶
言君所以廢棄己者以余帶佩衆香行以忠正之故也¶
然猶復重引芳茝以自結束執意彌篤也(王逸註楚/辭離騷經)¶
言已行雖據履根本猶復矯直菌桂芬香之性紉索胡¶
繩令之澤好以善自約束終無懈已也(王逸註楚/辭離騷經)¶
<pb:KR3k0045_WYG_082-12a>¶
言已進不見納猶復製裁芰荷集合芙蓉以為衣裳被¶
服愈潔修善益明也(王逸註楚/辭離騷經)¶
言工明於所畫念其繩墨修前人之法不易其道則曲¶
木直而惡木好也以言人遵先聖之法度修其仁義不¶
易其行則德譽興而榮名立也(王逸註楚/辭九章)¶
言已雖出陰入陽流歴殊方猶思離居隠士將折神麻¶
采玉華以遺與之明已行度如玉不以苦樂易其志也¶
(王逸註楚/辭九歌)¶
<pb:KR3k0045_WYG_082-12b>¶
言已雖見疏逺執志彌堅想乘神龍轔轔然而有節度¶
抗志高行冲天而驅不以貧困有挫撓也(王逸註楚/辭九歌)¶
言已願往於芬芳絶異之洲采取杜若以與眞正之人¶
思與同志終不變更也(王逸註楚/辭九歌)¶
夫農者始於種終於穫澤既時矣苗既美矣棄而不耘¶
則改為荒疇蓋豐年者期於必收譬修道亦期於殁身¶
也(曹子建/藉田說)¶
以嵗之有凶穰而荒其稼穡者非良農也以利之有盈¶
<pb:KR3k0045_WYG_082-13a>¶
縮而棄其資貨者非良賈也以行之有禍福而改其善¶
道者非良士也(徐幹中/論修本)¶
琴瑟鳴不為無聽而失其調仁義行不為無人而滅其¶
道故絃絶而宫商亾身死而仁義廢(徐幹中/論修本)¶
耶悉茗花末利花皆胡人自西國移植於南海南人憐¶
其芳香競植之陸賈南越行紀曰南越之境五穀無味¶
百花不香此二花特芳香者縁自胡國移至不隨水土¶
而變與夫橘北為枳異矣(南方草/木狀)¶
<pb:KR3k0045_WYG_082-13b>¶
不蓬轉以隨衆不改雅以入鄭(抱朴子外/篇刺驕)¶
若力之不能末如之何且當竹帛其行使嵗寒而無改¶
也(抱朴子外/篇刺驕)¶
慮寡和而廢白雪之音嫌難售而賤連城之價余無取¶
焉(抱朴子外/篇應嘲)¶
鷙駿危苦於嶮峻之端不樂咈呼之役吉光饑渴於冰¶
霜之野不願犧牲之飽孤竹不以絶粒易鹿臺之富子¶
廉不以困匱貿銅山之豐(抱朴子外/篇博喻)¶
<pb:KR3k0045_WYG_082-14a>¶
剛柔有不易之質貞撓有天然之性是以百鍊而南金¶
不虧其眞危困而烈士不失其正(抱朴子外/篇博喻)¶
和鵲雖不長生而鍼石不可謂非濟命之器也儒者雖¶
多貧賤而墳典不可謂非進德之具也播種有不收者¶
矣而稼穡不可廢仁義有遇禍者矣而行業不可惰(抱/朴)¶
(子外篇/廣譬)¶
震雷輷&KR2979;而不能致音乎聾瞶之耳重光麗天而不能¶
曲景於幽岫之中凝冰慘慄而不能凋款凍之華朱飆¶
<pb:KR3k0045_WYG_082-14b>¶
鑠石而不能靡蕭丘之木故至德有所不能移(抱朴子/外篇廣)¶
(譬/)¶
登山不以艱險而止則必臻乎峻嶺矣清苦不以窮否¶
而怨則必永其令聞矣(抱朴子外/篇廣譬)¶
連城之寶非貧寒所能市也高世之器非淺俗所能識¶
也然盈尺之珍不以莫知而暗其質逸倫之士不以否¶
塞而薄其節(抱朴子外/篇廣譬)¶
榮華猶贅疣也萬物猶蜩翼也若然者豈肯詰屈其支¶
<pb:KR3k0045_WYG_082-15a>¶
體俯仰其容儀挹酌於其所不喜修索於其所棄遺怡¶
顏以取進曲躬以避退恐俗人之不悦慼我身之凌遲¶
屈龍淵為錐鑽之用抑靈鼖為鼗鼙之音推黄鉞以適¶
釤鎌之持撓華旗以入林杞之下乎(抱朴子外/篇逸民)¶
風雖疾而枝不撓身雖困而操不改(抱朴子外/篇漢過)¶
葢饑寒難堪者也而清節者不納不義之穀帛焉困賤¶
難居者也而高尚者不處危亂之榮貴焉(抱朴子外/篇酒誡)¶
火之性也太寒慘悽凝冰裂地而炎氣不為之衰大熱¶
<pb:KR3k0045_WYG_082-15b>¶
烜赫燋金鑠石而炎氣不為之熾者何也有自然之質¶
而寒者不能移也故丹可磨而不可奪其色蘭可燔而¶
不可滅其馨玉可碎而不可改其白金可銷而不可易¶
其剛各抱自然之信非可强變者也士有忠義之性懷¶
貞直之操不移之質亦如茲者也(劉子/大質)¶
天不為人怨咨而輟其寒暑君子不為人之醜惡而輟¶
其正直(文中子/魏相)¶
大人用之不為善惡改常日月用之不為賢愚易光(揚/子)¶
<pb:KR3k0045_WYG_082-16a>¶
(法言註/問神篇)¶
人能篤信好學守死善道不漸染於流俗是為白爾天¶
質何有渝變之色也(李善註文/選幽通賦)¶
夫冒霜雪而松柏不凋此由是堅實之性也天雖損無¶
害也雞善伺晨雖陰晦而不輟其鳴此謂時累不能淫¶
也(李善註文選陸/士衡演連珠)¶
帶長鋏之陸離兮冠切雲之崔嵬被明月兮珮寶璐世¶
溷濁而莫余知兮吾方高馳而不顧(楚辭九/章涉江)¶
<pb:KR3k0045_WYG_082-16b>¶
遵通衢之大道兮求捷徑欲從誰(文選東/征賦)¶
義分明於霜信行直如絃(文選表陽源/倣白馬篇詩)¶
青青陵上松亭亭高山柏光色冬夏茂根柢無凋落吉¶
士懷貞心悟物思逺託(文選何邵/遊仙詩)¶
嘉樹生朝陽凝霜封其條執心守時信嵗寒終不彫(文/選)¶
(陸機擬/古詩)¶
蒼蒼山中桂團團霜露色霜露一何緊桂枝生自直(文/選)¶
(江文通擬/劉文學詩)¶
<pb:KR3k0045_WYG_082-17a>¶
饑不食邪蒿菜倦不息無終里邪蒿乖素尚無終喪若¶
始(文選任彥升王/文憲集序註)¶
桃李蒨粲於一時時至而後殺至於松柏經隆冬而不¶
彫蒙霜雪而不變可謂得其眞矣(文選左太沖/招隠詩註)¶
志烈秋霜心貞琨玉亭亭高疎不雜風塵(文選劉孝/標辨命論)¶
風雨急而不輟其音霜雪零而不渝其色斯賢達之素¶
交歴萬古而一遇(文選劉孝標/廣絶交論)¶
譬如水也通之斯為川焉塞之斯為淵焉升之於雲則¶
<pb:KR3k0045_WYG_082-17b>¶
雨施沈之於地則土潤體清以洗物不亂於濁受濁以¶
濟物不傷其清是以聖人處窮達如一也(文選李康/運命詩)¶
在湼貴不淄曖曖内含光(文選崔子玉/座右銘誄)¶
虐暑熏天不減堅氷之寒涸陰凝地無累陵火之熱是¶
以吞縱之彊不能反蹈海之志漂櫓之威不能降西山¶
之節(文選陸機/演連珠)¶
虐暑涸陰之隆不能易火氷之性吞縱漂鹵之威不能¶
移貞介之節(文選陸士衡/演連珠註)¶
<pb:KR3k0045_WYG_082-18a>¶
鳶鵲能飛不假風力鴟鶚夜見豈藉還曜此與聖人通¶
塞而不窮夷險而不屈何以異哉(文選陸士衡/演連珠註)¶
懲熱羮而吹□兮何不變此志也(補文選屈/原惜誦)¶
知前轍之不遂兮未改此度車既覆而馬顚兮蹇獨懷¶
此異路(補文選屈/原思美人)¶
上同鑿枘於伏羲兮下合矩矱於虞唐願遵節而式高¶
兮志猶卑夫禹湯雖知困其不改操兮終不以邪枉而¶
害方(補文選莊/忌哀時命)¶
<pb:KR3k0045_WYG_082-18b>¶
何時俗之工巧兮滅規榘而改鑿獨耿介而不隨兮願¶
慕先聖之遺敎(廣文選宋/玉九辯)¶
食不媮而為飽兮衣不茍而為溫(廣文選宋/玉九辯)¶
不枉繩以追曲兮屈情素以從事端余行其如玉兮述¶
皇輿之踵跡(廣文選劉/子政逢紛)¶
猶賢哲之處時時昏昧而道明若蘭香之在幽越羣臭¶
而弭馨(廣文選潘安/仁螢火賦)¶
象以牙喪身不能去其白薰以芳自燒不能去其香(太/平)¶
<pb:KR3k0045_WYG_082-19a>¶
(御覽香/部薰香)¶
如彼松竹春榮冬蒨柯葉藹然不渝霜霰(初學記職官/部侍御史註)¶
魯有恭士者名曰汜行年七十其恭益甚冬日行陰夏¶
日行陽一食之間三起魯君問曰子年甚長矣何不釋¶
恭氾對曰君子好恭以成其名小人學恭以除其刑譽¶
人者少惡人者多行年七十常恐斧鑕之加於氾者何¶
釋恭焉(初學記人/部恭敬)¶
風摧霜敗芝蘭之性終香日逺天高葵藿之心未死(困/學)¶
<pb:KR3k0045_WYG_082-19b>¶
(記聞卷十/九評文)¶
譬如有人住高山頂兩手堅執輕固傘蓋臨山峯仞翹¶
足引頸俯觀巖下險絶深坑傘蓋承風力所持御雖臨¶
險岸而不墮落(波羅蜜多經/五百八十七)¶
又如大地蟲蟻蚊虻種種諸苦不能傾動(勝天王波/羅蜜經)¶
譬如伭彌羅樹隨分斷處皆有□(音/萬)字之文(大寶積/經二十)¶
譬如眞金由工巧力隨意所作種種纓絡莊嚴之具其¶
相各異而彼金性無有差别(大寶積經/卷八十三)¶
<pb:KR3k0045_WYG_082-20a>¶
譬如眞金以有妙色而得其名終無有時離於妙色(大/方)¶
(廣佛華嚴經/卷四十三)¶
譬如金剛以不可壞而得其名終無有時離於不壞(大/方)¶
(廣佛華嚴經/卷四十三)¶
譬如須彌山王以四寶峯處於大海迥然高出而得其¶
名終無有時捨離四峯(大方廣佛華嚴/經卷四十三)¶
譬如大海以舍衆水而得其名終無有時捨離於水(大/方)¶
(廣佛華嚴經/卷四十三)¶
<pb:KR3k0045_WYG_082-20b>¶
譬如軍將以能慣習戰鬭之法而得其名終無有時捨¶
離此能(大方廣佛華嚴/經卷四十三)¶
猶如魚師深水作塢為守護水不令流出(中阿含經/卷二十八)¶
猶河東流終不西顧(出曜經一/無常品)¶
譬如石山種種風水不能漂動(三昧法門/經卷下)¶
譬如厚石風不能移智者意重毁譽不傾(法句經明哲/品第十四)¶
譬如眞閻浮檀金火燒不異搥打磨斫不敗不異(大智/度論)¶
(卷二/十七)¶
<pb:KR3k0045_WYG_082-21a>¶
譬如行道日日發引而不止息到所至處無復去心(大/智)¶
(度論三/十二)¶
夫凝氷慘慄不能彫款冬之花朱飆鑠石不能靡蕭邱¶
之木(辯正論/卷二)¶
海水可竭須彌可傾彼上人者秉志堅貞(高僧傳十/一釋慧嵬)¶
　　器局¶
奉高之器譬之泛濫雖清而易挹叔度之器汪汪若千¶
頃之陂澄之不清撓之不濁不可量也(後漢書郭/泰列傳)¶
<pb:KR3k0045_WYG_082-21b>¶
顧實南金虞惟東箭銑質無改筠心不變(晉書張/闓傳)¶
裒雖不言而四時之氣亦備矣(晉書禇/裒傳)¶
質清浮磬聲若孤桐琅琅其璞巖巖其峯(晉書庾/闡傳)¶
其風韻遒正神峯標映千里絶迹百尺無枝(梁書王/規傳)¶
器宇𢎞深神表峯峻金山萬丈縁陟未登玉海千尋窺¶
映不測加以珪璋新琢錦組初搆觸響鏗鏘値采便發¶
(梁書朱/异傳)¶
彼白玉之雖潔此幽蘭之信芳思在物而取譬非斗斛¶
<pb:KR3k0045_WYG_082-22a>¶
之能量匹聳峙於東岳比凝厲於秋霜(梁書陸/倕傳)¶
懷五岳其猶輕吞八荒而不梗(隋書宇/文慶傳)¶
正情與皦日同亮明略與秋雲競爽(南史齊/本紀上)¶
煥乎其文如星之布確乎不拔如山之固(蔡中郎集/周巨勝碑)¶
如淵之清如玉之素溷之不濁湼之不汙(蔡中郎集/范史雲銘)¶
如玉之固如岳之喬(蔡中郎集/文烈侯碑)¶
如淵之浚如岳之嵩威壯虓虎文繁雕龍(蔡中郎集/橋公廟碑)¶
言已之心智謀溶溶廣大如川不可度量情意深奥澹¶
<pb:KR3k0045_WYG_082-22b>¶
澹若淵不可妄動(王逸註楚/辭九歎)¶
身挫憑乎道勝時屯寄於情泰莫不淵岳其心麟鳯其¶
采(文心雕/龍雜文)¶
人見其形而不能測其量非百人之倫也(揚子法言/註孝至篇)¶
識包上仁義兼高行如彼清波可挹可鏡又象沖室惟¶
清惟淨(廣文選江文/通知己賦)¶
不為山而自高不為海而彌廣(藝文類聚人/部隠逸上窟)¶
該通五經洗洞墳籍為萬里之場圃九隩之林澤挹之¶
<pb:KR3k0045_WYG_082-23a>¶
若江湖仰之若華光𤣥𤣥焉測之則無源汪汪焉酌之¶
則不竭(藝文類聚人/部隠逸下碑)¶
淡乎若深泉之靜皜乎若寒霜之潔千仞不足議其高¶
萬頃不足儔其量(藝文類聚人/部隠逸下碑)¶
氣蘊風雲身負日月(藝文類聚職/官部諸王碑)¶
泱泱萬源落落千仞(藝文類聚職/官部諸王碑)¶
注焉若洪河之源不可竭也確焉若華嶽之停不可拔¶
也(藝文類聚職官/部尚書令碑)¶
<pb:KR3k0045_WYG_082-23b>¶
峩峩焉非嶽陵之所至浩浩焉惣江漢而為長故能擊¶
水三千摶風九萬排天關而俯眂掩浮雲而上征(藝文/類聚)¶
(職官部/司空碑)¶
昂昂千里孰辯麒麟之蹤汪汪萬頃誰測波瀾之際望¶
之若披雲霧覩之如觀日月(藝文類聚内典/部内典墓志)¶
聳茲千仞氣振此百尋條(文苑英華沈/約悲悼一詩)¶
四時銜火燭龍開照地之光六月摶風大鵬運垂天之¶
翼(文&KR0080;英華/婦人二志)¶
<pb:KR3k0045_WYG_082-24a>¶
汪汪巨壑曖曖重牆(文苑英華/王僧孺誄)¶
直幹千尋澄波萬頃(文&KR0080;英華庾信/職官十二碑)¶
澄波千畆不能變其清濁高牆百仞無以測其汙隆(文/&KR0080;)¶
(英華庾信職官二十/七刺史一神道碑)¶
弱木一枝旁蔭數國長河一直自然千里風飆欲逺光¶
景將昇(文苑英華庾/信王爵一碑)¶
牆仞無以覩清濁不能測道風與星漢同高勝氣與煙¶
霞共逺(華陽陶/隠居傳)¶
<pb:KR3k0045_WYG_082-24b>¶
　¶
　¶
　¶
　¶
　¶
　¶
　¶
　喻林卷八十二¶
