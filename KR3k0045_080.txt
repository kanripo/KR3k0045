# -*- mode: mandoku-view; -*-
#+TITLE: 喻林
#+DATE: 2015-08-24 23:32:19.563039
#+PROPERTY: ID KR3k0045
#+PROPERTY: BASEEDITION WYG    
#+PROPERTY: JUAN 卷八十
<pb:KR3k0045_WYG_080-1a>¶
欽定四庫全書¶
　喻林卷八十　　　　　　明　徐元太　撰¶
　　德行門(二/)¶
　　　謹言¶
六四括囊无咎无譽(易坤/)¶
咸其輔頰舌滕口說也(易咸/)¶
六五艮其輔言有序悔亾(易艮/)¶
亂之所生也財言語以為階(易繫辭/上傳)¶
<pb:KR3k0045_WYG_080-1b>¶
石有玉而傷其山萬民之患在口言(汲冡周書/周祝解)¶
荏(音/忍)染柔木君子樹(叶上/主反)之往來行言心焉數之(詩小/雅巧)¶
(言/)¶
白圭之玷尚可磨也斯言之玷不可為也(詩大/雅抑)¶
君子樹善木如人心思數善言而出之(鄭氏箋/詩巧言)¶
荏染柔忍之木君子之人所樹之也言君子樹木必身¶
簡擇取吾木然後樹之喻往來可行之言亦君子口所¶
出之也言君子出言必心焉思數知善而後出之(毛詩/正義)¶
<pb:KR3k0045_WYG_080-2a>¶
(巧言/)¶
弔喪弗能賻不問其所費問疾弗能遺不問其所欲見¶
人弗能館不問其所舍(禮記曲/禮上)¶
王言如絲其出如綸王言如綸其出如綍故大人不倡¶
游言(禮記/緇衣)¶
雷之發聲物無不同時應者人之言當各由已不當然¶
也(鄭氏註禮/記曲禮上)¶
過言一出駟馬不能及不可得悔也口舌所覆亦如溺¶
<pb:KR3k0045_WYG_080-2b>¶
矣(鄭氏註/禮緇衣)¶
君子溺於口者言卿大夫之君子以口傷人而致怨恨¶
遂被覆没亦如溺於水不能自活也(禮記正/義緇衣)¶
牀第之言不踰閾況在野乎(左傳襄公/二十七年)¶
溺人必笑吾將有問也註云所問不急猶溺人不知所¶
為而反笑(杜氏解左傳/哀公十六年)¶
鳥之將死其鳴也哀人之將死其言也善(論語/泰伯)¶
道聽而塗說德之棄也(論語/陽貨)¶
<pb:KR3k0045_WYG_080-3a>¶
士未可以言而言是以言餂之也可以言而不言是以¶
不言餂之也(孟子盡/心下)¶
君子慎言語母先已而後人擇言出之令口如耳(孔子/集語)¶
(上/)¶
楚人諺曰得黄金百斤不如得季布一諾足下何以得¶
此聲於梁楚間哉(史記季/布傳)¶
周廟之人三緘其口漏巵在前欹器畱後(北齊書/魏收傳)¶
言室滿室言堂滿堂是謂賢王(管子/牧民)¶
<pb:KR3k0045_WYG_080-3b>¶
一聲而非駟馬勿追一言而急駟馬不及故惡言不出¶
口茍語不留耳(鄧析子/轉辭篇)¶
狗不以善吠為良人不以善言為賢而況為大乎夫為¶
大不足以為大而況為德乎(莊子徐/無鬼)¶
先王之書術令之道曰惟口出好興戎則此言善用口¶
者出好不善用口者以為讒賊冦戎則此豈口不善哉¶
用口則不善也故遂以為讒賊冦戎(墨子尚/同中)¶
凡出言談則必先立儀而言若不先立儀而言譬之猶¶
<pb:KR3k0045_WYG_080-4a>¶
運鈞之上而立朝夕焉也我以為雖有朝夕之辯必將¶
終未可得而從定也(墨子非/命下)¶
君子共已以待問焉則言不問焉則止譬若鐘然扣則¶
鳴不扣則不鳴(墨子/公孟)¶
言之信者在乎區葢之間(荀子/大略)¶
薄薄之地不得履之非地不安也危足無所履者也凡¶
在言也(荀子榮/辱篇)¶
口食可以肥百體故可食也口言或可以招百殃故不¶
<pb:KR3k0045_WYG_080-4b>¶
可以言也(鬼谷子/權篇註)¶
美言者獨可於市耳夫市交易而退不相宜善言美語¶
求者欲疾得賣者欲疾售也(河上公註/老子為道)¶
山有玉掘其山水有珠濁其淵辯口多言亾其身(河上/公註)¶
(老子/顯質)¶
多事害神多言害身口開舌舉必有禍患(河上公註/老子虚用)¶
人有多言者猶百舌之聲人有少言者猶不脂之戸也¶
(淮南子/說山訓)¶
<pb:KR3k0045_WYG_080-5a>¶
祭之日而言狗生取婦夕而言衰麻置酒之日而言上¶
冡渡江河而言陽侯之波(淮南子/說山訓)¶
田中之潦流入於海附耳之言聞於千里也(淮南子/說林訓)¶
夫言不在多在於當理施不在豐期於救乏(孔叢子/連叢子)¶
小人之聞道入之於耳出之於口茍言而已譬如飽食¶
而嘔之其不惟肌膚無益而於志亦戾矣(韓詩/外傳)¶
朕嘉宇内之士故詳延四方豪俊文學博習之士超遷¶
官禄言者不必有德何者言之易而行之難有舍其車¶
<pb:KR3k0045_WYG_080-5b>¶
而識其牛貴其不言而多成事也呉鐸以其舌自破主¶
父偃以其舌自殺鶡鴠夜鳴無益於明主父鳴鴟無益¶
於死非有司欲成利文學桎梏於舊術牽於間言者也¶
(鹽鐵論/利議)¶
口者闗也舌者機也出言不當四馬不能追也口者闗¶
也舌者兵也出言不當反自傷也(說𫟍/談叢)¶
言猶射也括既離弦雖有所悔焉不可從而追已(說苑/談叢)¶
言人之善澤於膏沐言人之惡痛於矛㦸(說𫟍/談叢)¶
<pb:KR3k0045_WYG_080-6a>¶
響不能獨為聲影不能倍曲為直物必以其類及故君¶
子愼言出已(說苑/談叢)¶
百行之本一言也一言而適可以却敵一言而得可以¶
保國(說苑/談叢)¶
一言而非四馬不能追一言而急四馬不能及(說苑/談叢)¶
忠信者士之行也言語者士之道路也道路不修治士¶
無所行矣(新序雜/事二)¶
實穀不華至言不飾今陽子華而不實言而無謀是以¶
<pb:KR3k0045_WYG_080-6b>¶
禍及其身(列女傳周列/國晉伯宗妻)¶
梟鳴室北聲醜可惡(焦氏易林/豫之恒)¶
多虚少實語不可知尊空無酒飛言如雨(焦氏易林/豫之升)¶
口方圓舌為智樞門(焦氏易林/无妄之鼎)¶
言無要約不成劵契(焦氏易林/離之革)¶
華言風語自相詿誤(焦氏易林/咸之頥)¶
次七觥羊之毅鳴不類測曰觥羊之毅言不法也(太𤣥/經第)¶
(三毅/)¶
<pb:KR3k0045_WYG_080-7a>¶
次四䎡其哇(一佳/切)三歳不噣(音/晝)測曰䎡哇不噣時數失¶
也(太𤣥經/第三耎)¶
次四利口哇(鳥佳/切)哇商人之貞測曰哇哇之貞利於商¶
也(太𤣥經/第五飾)¶
次六言無追如抑亦飛如大人震風測曰言無追如抑¶
亦揚也(太𤣥經/第五飾)¶
次八蛁(刁/)鳴喁喁血出其口測曰蛁鳴喁喁口自傷也¶
(太𤣥經/第五飾)¶
<pb:KR3k0045_WYG_080-7b>¶
次六囊失括泄珍器測曰囊失括臣口溢也(太𤣥經/第六馴)¶
夫聖人為天口賢者為聖譯是故聖人之言天之心也¶
賢者之所說聖人之意也(潛夫論/考績)¶
昔㑹朝議者有人問曰寧有聞梟食其母乎有答之者¶
曰嘗聞烏反哺未聞梟食母也問者慚唱不善也(曹子/建令)¶
(禽惡/鳥論)¶
若與之言必以其方農夫則以稼穡百工則以技巧商¶
賈則以貴賤府史則以官守大夫及士則以法制儒生¶
<pb:KR3k0045_WYG_080-8a>¶
則以學業故易曰艮其輔言有序不失事中之謂也(徐/幹)¶
(中論/貴言)¶
靈蔡黙然而吉凶昭晳於無形春鼃長譁而醜音見患¶
於聒耳聲希者響必巨辭寡者信必著(抱朴子外/篇廣譬)¶
奔驥不能及既往之失千金不能救斯言之玷故博其¶
施者未若防其㣲勤其求者不如寡其辭(抱朴子外/篇廣譬)¶
且八音九奏不能無長短之病養由百發不能止將有¶
一失之疏翫慿河者數溺於水好劇談者多漏於口(抱/朴)¶
<pb:KR3k0045_WYG_080-8b>¶
(子外篇/重言)¶
伯牙謹於操絃故終無煩手之累儒者敬其辭令故無¶
樞機之辱(抱朴子外/篇重言)¶
奉老氏多敗之戒思金人三緘之義括鋒頴而如訥韜¶
脩翰於彤管含金懷玉抑謐華辯(抱朴子外/篇重言)¶
激雷不能追既往之失辭班輸不能磨斯言之既玷(抱/朴)¶
(子外篇/疾謬)¶
言非不可復追其猶射也懸機未發則猶可止矢一離¶
<pb:KR3k0045_WYG_080-9a>¶
弦雖欲返之弗可得也(劉子/愼言)¶
言語在口譬含鋒刃不可動也動鋒刃者必傷喉舌言¶
失之害非唯鋒刃其所傷者不惟喉舌故天有卷舌之¶
星人有緘口之銘所以警恌言防口訧也(劉子/愼言)¶
言者風也無足而行無翼而飛不可易也是以聖人當¶
言而懼發言而憂如蹈水火臨危險也(劉子/愼言)¶
易誡樞機詩刺言玷斯言一玷非礛䃴所磨樞機既發¶
豈駭電所追(劉子/愼言)¶
<pb:KR3k0045_WYG_080-9b>¶
汝將閉門却掃歟不如緘口而内修也(文中子/禮樂)¶
口為禁闥舌為發機門機之闗楛矢不追(廣文選曹子/建矯志詩)¶
小人溺於水君子溺於口也(意林子/思子)¶
自古及今其道一也變化無窮各有所歸或陰或陽或¶
柔或剛或開或閉或弛或張是以聖人守司其門戸審¶
察其先後口者心之門戸智謀皆從之出(意林鬼/谷子)¶
人者天之舌物者神之口(意林周/生烈子)¶
蟻孔潰河淄川傾山病從口入患自口出存亾之機開¶
<pb:KR3k0045_WYG_080-10a>¶
闔之術(意林物/理論)¶
無曰莫傳宣于四海無曰莫聞響振萬里(藝文類聚人/部鑒誡箴)¶
時好細腰宫中皆饑時恱廣額下作細眉逆龍之鱗必¶
陷斯機括囊無咎乃免誅夷(藝文類聚人/部言語銘)¶
一言正天下定一言倚天下靡(藝文類聚/人部言語)¶
言美則響美言惡則響惡(藝文類聚/人部言語)¶
束脩之業其上在於不言其次莫如寡知也故諺曰使¶
口如鼻至老不失(藝文類聚/人部口)¶
<pb:KR3k0045_WYG_080-10b>¶
勿曰不傳伏流成川蟻孔潰河流宂傾山(藝文類聚/人部口誡)¶
宣納之由寔伊樞機唯舌是出馳駟安追差氂千里君¶
子愼微何用口爽信在甘肥(藝文類聚/人部口箴)¶
墨子曰子禽問曰多言有益乎對曰蝦蟇日夜鳴口乾¶
而人不聽之鶴雞時夜鳴天下振動多言何益(太平御/覽羽族)¶
(部鶴/)¶
潛龍以不見為德言非其時皆招禍之道也(何氏語/林識鑒)¶
通𤣥經曰風不動火不出大人不言小人無述火之出¶
<pb:KR3k0045_WYG_080-11a>¶
也必待薪大人之言必有信(道德經四/子集解)¶
言者禍之戸也不言者福之門也(道德經指/歸卷八)¶
夫士之生斧在口中所以斬身由其惡言(法句經/言語品)¶
昔者國王有一大象猛黠能戰其力勢勝五百小象其¶
王興軍欲伐逆國被象鐵鎧象士御之以雙矛㦸繫象¶
兩牙復以二劒繫著兩耳以曲刃刀繫象四脚復以鐵¶
棒繫著象尾被象九兵皆使嚴利象惟藏鼻䕶不用鬭¶
象士歡喜知象䕶身命所以者何象鼻輭脆中箭即死¶
<pb:KR3k0045_WYG_080-11b>¶
是以不出鼻鬭耳象鬭殊久出鼻求劒象士不樂念此¶
猛象不惜身命出鼻求劒欲著鼻頭王及羣臣惜此大¶
象不復使鬭人犯九惡惟當䕶口如此大象䕶鼻不鬭¶
所以然者畏中箭死人亦如是所以䕶口(法句譬喻經/四象喻品)¶
昔有鱉遭遇枯旱湖澤乾竭不能自到有食之地時有¶
大鶴集住其邊鱉從求哀乞相濟度鶴遂銜之飛過都¶
邑上鱉不嘿聲問此何等如是不止鶴便應之口開鱉¶
乃墮地人得屠裂食之夫人愚頑無慮不謹口舌其譬¶
<pb:KR3k0045_WYG_080-12a>¶
如是也(舊雜譬/喻經)¶
但有口言說如雷而無雨(法苑珠林/卷四十六)¶
如脣口是弓心慮如絃音聲如箭長夜空發徒染身口¶
(法𫟍珠林/卷五十八)¶
語雖是實非時而說亦落綺語也(法𫟍珠林/卷七十六)¶
水邊有二鴈與一龜共結親友後時池水涸竭二鴈作¶
是議言今此池水涸竭親友必受大苦議已語龜言此¶
池水涸竭汝無濟理可銜一木我等各銜一頭將汝着¶
<pb:KR3k0045_WYG_080-12b>¶
大水處銜木之時愼不可語即便銜之經過聚落諸小¶
兒見皆言鴈銜龜去鴈銜龜去龜即瞋言何預汝事即¶
便失木墮地而死(法苑珠林/卷八十二)¶
兵者不祥之器不獲已而用之言者不眞之物不獲已¶
而陳之(高僧傳/八論)¶
　　愼行¶
初六藉用白茅无咎(易大/過)¶
雷在天上大壯君子以非禮弗履(易大/壯)¶
<pb:KR3k0045_WYG_080-13a>¶
茍錯諸地而可矣藉之用茅何咎之有愼之至也夫茅¶
之為物薄而用可重也愼斯術也以往其无所失矣(易/上)¶
(繫/)¶
行與其慢寧過乎恭家與其瀆寧過乎嚴(王弼註/易家人)¶
若虞機張往省括于度則釋(書太/甲上)¶
夙夜思之明旦行之如射先省矢括于度釋則中(孔氏/傳書)¶
(太甲/上)¶
告汝行事之難當如射之有所凖志必中所志乃善(孔/氏)¶
<pb:KR3k0045_WYG_080-13b>¶
(傳書盤/庚上)¶
謂之為山者人意葢猶以為卑況為岡為陵乎今所見¶
非高山乃岡陵也以興行君子之道者人意尚謂之為¶
淺況為小人之行乎今在位非君子乃小人也(毛詩正/義正月)¶
白玉為圭圭有損缺猶尚可更磨鑢而平若此政敎言¶
語之有缺失則遂往而不可改為(毛詩正/義抑)¶
政如農功日夜思之思其始而成其終朝夕而行之行¶
無越思如農之有畔其過鮮矣(左傳襄公/二十五年)¶
<pb:KR3k0045_WYG_080-14a>¶
聖人道雖虎變事則鼈行道雖絲紛事則棊布(關尹子/三極)¶
色盛者驕力盛者奮未可以語道也故不班白語道失¶
而況行之乎(列子/說符)¶
子張曰昔者桀紂貴為天子富有天下今謂臧聚曰汝¶
行如桀紂則有怍色有不服之心者小人所賤也仲尼¶
墨翟窮為匹夫今謂宰相曰子行如仲尼墨翟則變容¶
易色稱不足者士誠貴也故勢為天子未必貴也窮為¶
匹夫未必賤也貴賤之分在行之美惡(莊子/盜跖)¶
<pb:KR3k0045_WYG_080-14b>¶
宫有堊器有滌則絜矣行身亦然無滌堊之地則寡非¶
矣(韓非子/說林下)¶
終年為車無三寸之轄不可以驅馳匠人斲戸無一尺¶
之楗不可以閉藏故君子行思乎其所結(淮南子/繆稱訓)¶
曉自然以為智知存亾之樞機禍福之門戸舉而用之¶
陷溺於難者不可勝計也使知所為是者事必可行則¶
天下無不達之塗矣是故知慮者禍福之門戸也動静¶
者利害之樞機也(淮南子/人間訓)¶
<pb:KR3k0045_WYG_080-15a>¶
夫山兊則不高水徑則不深行磏者德不厚志與天地¶
擬者其為人不祥(韓詩/外傳)¶
志善者&KR0111;惡謹小者志大俎豆之間足以觀禮閨門之¶
内足以論行(鹽鐵論/褒賢)¶
心如天地者明行如繩墨者章(說苑/談叢)¶
邑名勝母曽子不入水名盜泉孔子不飲醜其聲也(說/苑)¶
(談叢/)¶
曽哀公問於孔子曰吾聞君子不博有之乎孔子對曰¶
<pb:KR3k0045_WYG_080-15b>¶
有之哀公曰何為其不博也孔子對曰為其有二乗哀¶
公曰有二乗則何為不博也孔子對曰為行惡道也(說/苑)¶
(君道/)¶
北行出門履蹈躓顚踒足據塗汚我襦袴(焦氏易林/坎之旅)¶
新作初陵踰陷難登(焦氏易林/明夷之咸)¶
舞非其處失節多悔(焦氏易林/兊之觀)¶
修身以為弓矯思以為矢立義以為的奠而後發發必¶
中矣(揚子/修身)¶
<pb:KR3k0045_WYG_080-16a>¶
仁宅也義路也禮服也智燭也信符也處宅由路正服¶
明燭執符君子不動動斯得矣(揚子/修身)¶
珍其貨而後市修其身而後交善其謀而後動成道也¶
(揚子/修身)¶
次五孔道夷如蹊路微如大輿之憂測曰孔道之夷奚¶
不遵也(太𤣥經/第一羡)¶
堯舜桀紂之事常並存於世唯人所用而已楊朱哭岐¶
路所通逼者然也夫岐路惡足悲哉中反焉若夫縣度¶
<pb:KR3k0045_WYG_080-16b>¶
之厄索舉足而已矣(申鑒雜/言上)¶
先民有言適楚而北轅者曰吾馬良用多御善此三者¶
益侈其去楚益逺矣遵路而騁應方而動君子有行行¶
必至矣(申鑒雜/言下)¶
赴谷必隊失水必溺人見之也赴穽必陷失道必沈人¶
不見之也不察之故君子愼乎所不察(申鑒雜/言下)¶
芷閭兮葯房居仁履義守忠貞也奮搖兮衆芳動作應¶
禮行馨香也(王逸註楚/辭九懐)¶
<pb:KR3k0045_WYG_080-17a>¶
矯貞亮以作矢當𫟍囿之呈藝驅仁義以為禽必信忠¶
而後發(曹子建/潛志賦)¶
𢎞道德以為宇築無怨以作藩溜慈惠以為圃耕柔順¶
以為田(曹子建/𤣥暢賦)¶
一尺之錦足以見其巧一仞之身足以見其治是以君¶
子愼其寡也(徐幹中/論修本)¶
言者風波也故行之則實喪遺風波而不行則事得其¶
實危可安而蕩可定也(郭子註莊/人間世)¶
<pb:KR3k0045_WYG_080-17b>¶
昔顏叔子獨處於室隣之&KR0276;婦又獨處室夜暴風雨至¶
屋壞婦人趨而至叔子納之而使執燭放於平旦蒸盡¶
摍屋而繼之自為避嫌不審矣(李善註文/選洞簫賦)¶
人咸躓於垤莫躓於山咸跌於汚莫跌於川(廣文選楊/子雲揚州)¶
(牧/箴)¶
努力觸藩徒摧角矣不出戸庭庶無過矣(古文苑董仲/舒士不遇賦)¶
夫行者榮辱之皁白君子居必選鄉遊必擇士(意林/體論)¶
寡門不入宿臨甑不取塵避嫌也(意林/鄒子)¶
<pb:KR3k0045_WYG_080-18a>¶
扈江離與辟芷兮紉秋蘭以為佩(楚辭離/騷經)¶
朝搴阰之木蘭兮夕㩜洲之宿莽(楚辭離/騷經)¶
踰枳棘之籬則有絓挂之患登椒桂之圃則有榮華之¶
芳(太平御覽/木部棘)¶
人有遺余琉璃巵者小兒竊弄墮之不潔意既惜之又¶
感寶物之汙辱乃喪其所以為寶況君子行身而可以¶
有玷乎(太平御覽/器物部巵)¶
尸子謂孔子至於勝母暮矣而不宿過於盜泉渴矣而¶
<pb:KR3k0045_WYG_080-18b>¶
不飲惡其名也(困學記聞/卷十諸子)¶
惟法是修惟禮是克手執圭璧足履繩墨(何氏語林/言志晉書)¶
通𤣥經曰陰陽之動有常節大人之動不極物(道德經/四子集)¶
(解/)¶
莫行如獺莫行如究暮莫行如鷲莫行如食吐鳥莫行¶
如犲莫行如鳥當行如狌狌所以者何世中無著眞人¶
如狌狌獸(中阿含經/卷十三)¶
譬如聚落邊有柰林多諸棘刺時有士夫入於林中所¶
<pb:KR3k0045_WYG_080-19a>¶
有營作入林中已前後左右上下盡有棘刺爾時士夫¶
正念而行正念來去正念明目正念端視正念屈身所¶
以者何莫令利刺傷壞身故(雜阿含經/卷四十三)¶
葢屋不宻天雨則漏意不惟行婬泆為穿葢屋善宻雨¶
則不漏攝意惟行婬泆不生(法句經/雙要品)¶
當如乳母伺視其子莫令墜於坑井險道(思惟要/畧法)¶
如以毛繩戮皮斷肉骨壞髓斷爾乃止利養過毛繩絶¶
於持戒皮能破禪定肉析於智慧骨滅妙善心髓(大莊/嚴經)¶
<pb:KR3k0045_WYG_080-19b>¶
(論卷/七偈)¶
且阿保傳愛愼及溷腴良庖提刀情怵介族(𢎞明集釋/何衡陽達)¶
(性論/)¶
　　中行¶
用九見羣龍无首吉(易乾/)¶
上九鼎玉鉉大吉无不利(易鼎/)¶
外彊而内順牛之善者若内外俱彊則失於猛害若外¶
内俱順則失於劣弱(周易正/義離)¶
<pb:KR3k0045_WYG_080-20a>¶
人亦有言柔則茹(音/汝)之剛則吐之維仲山甫柔亦不茹¶
剛亦不吐(詩大雅/烝民)¶
孔子曰管仲鏤簋而朱紘旅樹而反坫山節而藻梲賢¶
大夫也而難為上也晏平仲祀其先人豚肩不揜豆賢¶
大夫也而難為下也君子上不僭上下不偪下(禮記雜/記下)¶
詩云馬之剛矣轡之柔矣馬亦不剛轡亦不柔志氣麃¶
麃取與不疑(春秋正義襄/公二十六年)¶
天下國家可均也爵禄可辭也白刃可蹈也中庸不可¶
<pb:KR3k0045_WYG_080-20b>¶
能也(中庸/)¶
於心有猜則簋飱饌餔猶不屑餐旌瞀以之意之無疑¶
則兼金盈百而不嫌辭孟軻以之(後漢書張/衡列傳)¶
不樂前以顧軒不就後以慮輊(蜀志郤/正傳)¶
善不善取信而止矣若左若右正中而已矣縣乎日月¶
無已也(管子/白心)¶
不欲琭琭如玉落落如石(老子/法本)¶
誠能由於中矣一左一右雖過於中也而在中之庭一¶
<pb:KR3k0045_WYG_080-21a>¶
前一却雖不及於中也而在中之皇及小人好盡則逺¶
於中矣遠於中則必窘於邊幅而裂矣必觸於巖牆而¶
僵矣必墜於坑塹而亾矣如以石而投之於淵也不極¶
則不止矣(子華子/執中)¶
夫堅白同異有厚無厚之察非不察也然而君子不辨¶
止之也倚魁之行非不難也然而君子不行止之也(荀/子)¶
(修身/篇)¶
西門豹之性急故佩韋以緩已董安于之心緩故佩弦¶
<pb:KR3k0045_WYG_080-21b>¶
以自急故以有餘補不足以長續短之謂明主(韓非子/觀行)¶
玉少故見貴石多故見賤不欲如玉為人所貴如石為¶
人所賤當處其中也(河上公註/老子法本)¶
聖人無思慮無設儲來者弗迎去者弗將人雖東西南¶
北獨立中央故處衆枉之中不失其直天下皆流獨不¶
離其壇域(淮南子/詮言訓)¶
太剛則折太柔則卷聖人正在剛柔之間乃得道之本¶
(淮南子/氾論訓)¶
<pb:KR3k0045_WYG_080-22a>¶
法人八尺四尺其中也宫者中央之音也甘者中央之¶
味也四尺者中央之制也是故三王之禮味皆尚甘聲¶
皆尚和(春秋繁露/循天之道)¶
中者天地之大極也日月之所至而却也長短之隆不¶
得過中天地之制也(春秋繁露/循天之道)¶
能以中和理天下者其德大盛能以中和養其身者其¶
夀極命(春秋繁露/循天之道)¶
次八黄不黄覆秋常測曰黄不黄失中德也(太𤣥經/第一中)¶
<pb:KR3k0045_WYG_080-22b>¶
次三䎡(音/軟)其䣛守其節雖勿肆終無拂測曰䎡其䣛體¶
不可肆也(太𤣥經/第三䎡)¶
夫中庸之德其質無名故醎而不鹻淡而不&KR2861;質而不¶
縵文而不繢能威能懐能辯能訥變化無方以達為節¶
是以抗者過之而拘者不逮(劉邵人物/志體别)¶
心棲清虚之域行在玉石之間(蔡中郎集/蔡公碑)¶
天下有道聖人推而行之天下無道聖人述而藏之所¶
謂流之斯為川焉塞之斯為淵焉升則雲施則雨潛則¶
<pb:KR3k0045_WYG_080-23a>¶
潤何往不利也(文中子/闗朗)¶
動則虎發静如鱗潛若彼赫赫若此洋洋(意林化/清經)¶
安能斷江漢之波為激石之流(何氏語/林言志)¶
與時俯仰因物變化不為石不為玉常在玉石之間不¶
多不少不貴不賤(道德經指/歸卷七)¶
言為禍匠黙為害工進為妖式退為孽容(道德經指/歸卷十三)¶
　　蹈仁¶
治國雖講之以學而不聚其仁行者如農夫雖耘壅成¶
<pb:KR3k0045_WYG_080-23b>¶
熟而不收穫取之也(禮記正/義禮運)¶
民之於仁也甚於水火水火吾見蹈而死者矣未見蹈¶
仁而死者也(論語衞/靈公)¶
夫仁天之尊爵也人之安宅也(孟子公/孫丑上)¶
鷹飛退去不食其雛禽尚如此何況人乎(焦氏易林/解之比)¶
或問龍龜鴻鵠不亦夀乎曰夀曰人可夀乎曰物以其¶
性人以其仁(揚子君/子篇)¶
次四詘其角直其足維以傒穀測曰屈角直足不伎(音/寘)¶
<pb:KR3k0045_WYG_080-24a>¶
刺也(太𤣥經/第二傒)¶
夫物不能為春故候天春而生人則不然存吾春而已¶
矣(申鑒/俗嫌)¶
逸周書曰不卵不䠣以成鳥獸(許氏說/文卷七)¶
然觀孺子之墜井非仁者之意視瞽人之觸柱非兼愛¶
之謂邪(抱朴子内/篇明本)¶
因斧以得柯因柯以成用種一粟則千萬之粟滋種一¶
仁衆行之美僃矣(意林/秦子)¶
<pb:KR3k0045_WYG_080-24b>¶
有鸚鵡飛集他山山中禽輙相愛重鸚鵡自念雖樂不¶
可久也便去後數月山中大火鸚鵡遙見便入水霑羽¶
飛而灑之天神言汝雖有志意何足云也對曰雖知不¶
能救然嘗僑居是山禽獸行善皆為兄弟不忍見耳天¶
神嘉感即為滅火(藝文類聚/鳥部鸚鵡)¶
舜不登而高不行而逺拱揖於天下而天下稱仁(太平/御覽)¶
(人事部/仁德)¶
天地溫厚之氣始於東北盛於東南此天地之仁氣也¶
<pb:KR3k0045_WYG_080-25a>¶
(太平御覽人/事部仁德)¶
駙馬共為荆使於巴見擔酖問之是何以曰所以酖人¶
也於是請買之金不足又益之車馬已得之盡注之於¶
江(太平御覽人/事部仁惻)¶
齊宣王見屠宰羊哀其无罪以豕代之(太平御覽/資產部屠)¶
鶬鶊有聲鷹隼匿爪(初學記居/處部門)¶
應發如犗牛心無威怒故應發如舟船心往來不倦故¶
應發如橋梁心濟渡忘疲故(大方廣佛華嚴/經卷七十七)¶
<pb:KR3k0045_WYG_080-25b>¶
譬如㬥河漂流迅急險難可畏中有橋梁於諸衆生平¶
等悉與濟波之樂而無分别濟渡之想(法集經/卷二)¶
如有象羣處大林中四邊火起誰見是厄不生悲愍時¶
最大象挽於樹枝以打火滅導道令過得離火難一切¶
衆生為生老病死火之所圍遶誰有智者不生悲愍欲¶
令得出(無明羅刹/經所十一)¶
被大慈鎧遮煩惱箭慈為法藥消怨結毒煩惱燒心慈¶
能除滅慈為法梯登解脫臺慈為法船度生死海求善¶
<pb:KR3k0045_WYG_080-26a>¶
法財慈為上寶行趣涅槃慈為道糧慈為駿足度入涅¶
槃慈為猛將越三惡道(三昧法門/經卷下)¶
祗劫有大林樹多諸禽獸野火來燒三邊俱起唯有一¶
邊而隔一水衆獸窮逼逃命無地我爾時為大身多力¶
鹿以前脚跨一岸以後脚踞一岸令衆獸蹈脊上而渡¶
皮肉盡壞以慈愍力忍之至死最後一兔來氣力已竭¶
自强努力忍令得過過已脊折墮水而死(大智度論/卷二十六)¶
譬如六牙白象雖被毒箭猶憐愍怨賊(大智度論/卷三十九)¶
<pb:KR3k0045_WYG_080-26b>¶
縱彼飛沈隨其飲啄當使紫鮮頳尾並相忘於江湖錦¶
臆翠毛等逍遙於雲漢(法𫟍珠林/卷六十五)¶
行寂滅慈無所生故行不熱慈無煩惱故行等之慈等¶
三世故行無諍慈無所起故行不二慈内外不合故行¶
不壞慈畢竟盡故行堅固慈心無毁故行清浄慈諸法¶
性浄故行無邊慈如虚空故行阿羅漢慈破結賊故行¶
菩薩慈安衆生故行如來慈得如相故行佛之慈覺衆¶
生故行自然慈無因得故行菩提慈等一味故行無等¶
<pb:KR3k0045_WYG_080-27a>¶
慈斷諸愛故行大悲慈導以大乗故行無厭慈觀空無¶
我故行法施慈無遺惜故行持戒慈化毁禁故行忍辱¶
慈䕶彼我故行精進慈荷負衆生故行禪定慈不受味¶
故行智慧慈無不知時故行方便慈一切示現故行無¶
𨼆慈直心清浄故行深心慈無雜行故行無誑慈不虚¶
假故行安樂慈令得佛樂故菩薩之慈為若此也(維摩/詰所)¶
(說經觀/衆生品)¶
　¶
<pb:KR3k0045_WYG_080-27b>¶
　¶
　¶
　¶
　¶
　¶
　¶
　¶
　喻林卷八十¶
