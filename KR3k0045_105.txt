# -*- mode: mandoku-view; -*-
#+TITLE: 喻林
#+DATE: 2015-08-24 23:32:20.148720
#+PROPERTY: ID KR3k0045
#+PROPERTY: BASEEDITION WYG    
#+PROPERTY: JUAN 卷一百五
<pb:KR3k0045_WYG_105-1a>¶
欽定四庫全書¶
　喻林卷一百五　　　　　明　徐元太　撰¶
　　政治門(十/)¶
　　　更新¶
蠱元亨利渉大川先甲三日後甲三日(易/蠱)¶
山下有風蠱君子以振民育德(易/蠱)¶
幹父之蠱意承考也(易/蠱)¶
先庚三日後庚三日吉(易/㢲)¶
<pb:KR3k0045_WYG_105-1b>¶
若顚木之有由蘖(書盤/庚上)¶
今往遷都更求昌盛如顛仆之木有用生蘖哉(孔氏傳/書盤庚)¶
(上/)¶
此都毁壞若枯死之木若棄去毁壞之邑更得昌盛猶¶
顚仆枯死之木用生蘖哉(尚書正義/盤庚上)¶
人之有疾治之以理則疾去人之有惡化之以道則惡¶
除(尚書正/義康誥)¶
原田毎毎&KR0213;其舊而新是謀(左傳僖公/二十八年)¶
<pb:KR3k0045_WYG_105-2a>¶
今有人日攘其隣之雞者或告之曰是非君子之道曰¶
請損之月攘一雞以待來年然後已如知其非義斯速¶
已矣何待來年(孟子滕/文公下)¶
及漢興依日月之末光何謹守管籥因民之疾苦秦法¶
順流與之更始(史記蕭相/國世家)¶
臨淵羡魚不如退而結&KR0224;今臨政而願治七十餘歲矣¶
不如退而更化(前漢書董/仲舒傳)¶
琴瑟不調甚者必解而更張之乃可鼓也為政而不行¶
<pb:KR3k0045_WYG_105-2b>¶
甚者必變而更化之乃可理也當更張而不更張雖有¶
良工不能善調也當更化而不更化雖有大賢不能善¶
治也(前漢書董/仲舒傳)¶
前尹司馬芝舉其綱而太簡次尹劉静綜其目而太蜜¶
後尹李騰毁常法以收一時之聲蝦立司馬氏之綱統¶
裁劉氏之綱目以經緯之(魏志傅/蝦傳註)¶
藜蓧糧莠化為善草魑魅魍魎更成虎士(呉志諸/葛恪傳)¶
清直之風既澆糟粃之俗猶在誠宜濯以滄浪之流漉¶
<pb:KR3k0045_WYG_105-3a>¶
以吞舟之網(晉書應/詹傳)¶
改前轍者則車不傾革往弊者則政不爽(晉書𥞇/紹傳)¶
琴瑟時未調改弦當更張矧乃治天下此要安可忘(宋/書)¶
(樂四/志)¶
匪更惉懘奚取九成(宋書謝/莊傳)¶
譬琴瑟不調必改而更張法度不平亦須蕩而更制(魏/書)¶
(崔𤣥/伯傳)¶
問道者更正聞道者更容(晏子/問上)¶
<pb:KR3k0045_WYG_105-3b>¶
龎煖曰王其忘乎昔伊尹醫殷太公醫周武王百里醫¶
秦申麃醫郢原季醫晉范蠡醫越管仲醫齊而五國霸¶
其善一也然道不同數卓襄王曰願聞其數煖曰王獨¶
不聞魏文侯之問扁鵲耶曰子昆弟三人其孰最善為¶
醫扁鵲曰長兄最善中兄次之扁鵲最為下魏文侯曰¶
可得聞邪扁鵲曰長兄於病視神未有形而除之故名¶
不出於家中兄治病其在毫毛故名不出於閭若扁鵲¶
者鑱血脉投毒藥副肌膚間而名出聞於諸侯魏文侯¶
<pb:KR3k0045_WYG_105-4a>¶
曰善使管子行醫術以扁鵲之道曰桓公㡬能成其霸¶
乎凡此者不病病治之無名使之無形至功之成其下¶
謂之自然故良醫化之拙醫敗之雖幸不死創伸股維¶
卓襄王曰善寡人雖不能無創孰能加秋毫寡人之上¶
哉(鶡冠子/世賢)¶
俗茍沴必為治以矯之物茍溢必立制以檢之累於俗¶
飾於物者不可與為治矣(尹文子/大道上)¶
國亂而治之者非案亂而治之之謂也去亂而被之以¶
<pb:KR3k0045_WYG_105-4b>¶
治人汙而修之者非案汙而修之之謂也去汚而易之¶
以修故去亂而非治亂也去汚而非修汙也(荀子不/茍篇)¶
善毛廧西施之美無益吾面用脂澤粉黛則倍其初言¶
先王之仁義無益於治明吾法度必吾賞罰者亦國之¶
脂澤粉黛也(韓非子/顯學)¶
去其瞀而載之木解其劍而帶之笏(淮南子/道應訓)¶
衣弊而革裁法弊而更制(鹽鐵論/詔聖)¶
繼大功之勤養勞勌之民此用麋鬻之時(鹽鐵論/復占)¶
<pb:KR3k0045_WYG_105-5a>¶
墟弊室舊更為新家(焦氏易林/屯之蠱)¶
雖不當路踰吾舊&KR0213;(焦氏易林/復之困)¶
深谷爲陵衰者復興亂傾之國民德安息(焦氏易林/明夷之比)¶
故室舊廬消散无餘不如新創可以樂居(焦氏易林/萃之小過)¶
膏澤沐浴洗去汚辱(焦氏易林/漸之噬嗑)¶
次八駟馬跙(才與/切)跙而更其御測曰駟馬跙跙更御乃¶
良也(太𤣥經/第三更)¶
鼔瑟者誤於張弦設柱宫商易聲其師知之易其弦而¶
<pb:KR3k0045_WYG_105-5b>¶
復移其柱(王充論衡/譴告篇)¶
火焚宿草以殖嘉穀更之道也宜更而不更嘉穀之病¶
也(太𤣥經第/三更解)¶
王莽在位如妖氣之在天世祖除之凶惡無餘(李善註/文選東)¶
(京/賦)¶
譬彼針與石效疾而稱良行葦非不厚悠悠何詎央琴¶
瑟時未調改弦當更張(廣文選何承/天正邪篇)¶
逐下祑於後堂兮迎宓妃於伊雒刜䜛賊於中廇兮選¶
<pb:KR3k0045_WYG_105-6a>¶
呂管於榛薄叢林之下無怨士兮江河之畔無隐夫三¶
苖之徒以放逐兮伊臯之倫以充廬(廣文選劉/子政憂苦)¶
御馬失節其車是碎御天下失節四海失墜桀紂是湯¶
武之梯秦項是大漢之階(意林周/生列子)¶
夫君政陵遲如乘敝車若能求巧工使葺理之折則接¶
之緩則揳之可復新矣(意林/正論)¶
　　　乆成¶
日月得天而能乆照四時變化而能乆成聖人乆於其¶
<pb:KR3k0045_WYG_105-6b>¶
道而天下化成(易/恒)¶
若今日勤而明日惰昨日是而今日非自旁觀之則有¶
新有舊言王德行終始皆同不有衰殺從旁觀之每日¶
益新(尚書正義/咸有一德)¶
視彼鶺鴒之鳥尚則飛則鳴既飛以翼又鳴以口翼也¶
口也無有止息之時况人之處世其可自舎視此鶺鴒¶
以為喻節故我王當日此行行視朝之禮又而月此行¶
行視朔之政與羣臣議政事日有所决月有所行亦如¶
<pb:KR3k0045_WYG_105-7a>¶
鶺鴒無肯止息時也(毛詩正/義小宛)¶
王之為政當如昊天之德寒暑有常不為差忒(毛詩正/義抑)¶
農夫既勤耘耨苗稼成熟當本此仁恩愛惜之心以聚¶
集所收勿令浪為費散聖王勸課行善既畢本此仁恩¶
和親聚集善道使不廢棄也(禮記正/義禮運)¶
傳曰五年再閏天道乃僃夫以天地之靈猶五載以成¶
其化况人道哉(後漢書/朱浮傳)¶
天下非一時之用也海内非一旦之功也(後漢書/朱浮傳)¶
<pb:KR3k0045_WYG_105-7b>¶
天地不能頓為寒暑人主亦不能頓為隆替故寒暑漸¶
於春秋隆替起於得失(晉書郤/詵傳)¶
地不易其則故萬物生焉主不易其則故百姓安焉(管/子)¶
(形勢/解)¶
天覆萬物制寒暑行日月次星辰天之常也治之以理¶
終而復始主牧萬民治天下蒞百官主之常也治之以¶
法終而復始(管子形/勢解)¶
百工之子不學而能者非生巧也言有常事也今也國¶
<pb:KR3k0045_WYG_105-8a>¶
無常道官無常法是以國家日繆(慎子/威德)¶
上九星如歲如復繼之初測曰星如歲如終始養也(太/𤣥)¶
(經第/六養)¶
人賴其利百年而崩人畏其神百年而亡人用其敎百¶
年而移(初學記帝王/部總叙帝王)¶
　　　視效¶
若有疾惟民其畢棄咎若保赤子惟民其康又(書康/誥)¶
一人有事於四方若卜筮罔不是孚(書君/奭)¶
<pb:KR3k0045_WYG_105-8b>¶
爾惟風下民惟草(書君/陳)¶
化惡爲善如欲去疾治之以理則惟民其盡棄惡修善¶
(孔氏傳/書康誥)¶
民從上敎而變猶草應風而偃不可不愼(孔氏傳/書君陳)¶
水之性可停可行亦言姪娣之善惡在文姜也(鄭氏箋/詩敝笱)¶
如雨言無常天下之則下天不下則止以言姪娣之善¶
惡亦文姜所使止(鄭氏箋/詩敝笱)¶
文王為政先以心研精合於禮義然後施之萬民視而¶
<pb:KR3k0045_WYG_105-9a>¶
觀之其好而樂之如覩金玉然(鄭氏箋/詩棫樸)¶
佼佼然飛而往來者桑扈之鳥也有鶯然其羽之文章¶
故人皆觀視而念愛之以興動而升降者王與羣臣也¶
當有威儀禮法則天下亦觀視而樂仰之(毛詩正/義桑扈)¶
泉水有芹而人得采焉王者有道而諸侯法焉(毛詩正/義采菽)¶
有人鼓擊其鐘於宫内其聲必聞於外擊鐘而欲外之¶
不聞不可得也以興王既廢黜其后於宫内其化必流¶
於天下廢后而使天下之不傚王亦不可得也(毛詩正/義白華)¶
<pb:KR3k0045_WYG_105-9b>¶
墟墓之間未施哀於民而民哀社稷宗廟之中未施敬¶
於民而民敬(禮記檀/弓下)¶
子云上酌民言則下天上施上不酌民言則犯也下不¶
天上施則亂也(禮記/坊記)¶
堂上觀乎室堂下觀乎上(禮記/坊記)¶
孔子射於矍相之圃蓋觀者如堵牆(禮記/射義)¶
我以惡人爲君亦使我惡如大鳥姜姜於上小鳥賁賁¶
於下(鄭氏註/禮表記)¶
<pb:KR3k0045_WYG_105-10a>¶
善冶之家其子弟見其父兄世業鋾鑄金鐵使之柔合¶
以補治破噐皆合全好故此子弟仍能學爲袍裘補續¶
獸皮片片相合以至完全也善爲弓之家使幹角撓屈¶
調和成其弓故其子弟亦覩其父兄世業仍學取楊柳¶
和軟撓之成箕也(禮記正/義學記)¶
夫君也者民之川澤也行而從之羙惡皆君之由民何¶
能爲焉(國語/魯)¶
一人善射百夫决拾(國語/呉)¶
<pb:KR3k0045_WYG_105-10b>¶
莫敖子華對威王曰昔者先君靈王好小腰楚士約食¶
馮而能立式而能起食之可欲忍而不入死之可惡然¶
而不避華聞之其君好發者其臣决拾君王直不好若¶
君王誠好賢此五臣者皆可得而致之(戰國䇿/楚威王)¶
雅頌之音理而民正嘄噭之聲興而士奮鄭衞之曲動¶
而心淫(史記/樂書)¶
雙劍之節崇而飛白之俗成挾琴之容飾而赴曲之和¶
作(晉書/禮上)¶
<pb:KR3k0045_WYG_105-11a>¶
辰極既廻衆星斯仰本源既運枝泒自遷(晉書桓/温傳)¶
衆之從上猶水之居噐也故兆庶之情信於所習(晉書/裴秀)¶
(傳/)¶
御民之轡在上之所貴道民之門在上之所先召民之¶
路在上之所好惡故君求之則臣得之君嗜之則臣食¶
之君好之則臣服之君惡之則臣匿之(管子/牧民)¶
主好本則民好墾草菜主好貨則人賈市主好宫室則¶
工匠巧主好文采則女工靡夫楚王好細腰而美人省¶
<pb:KR3k0045_WYG_105-11b>¶
食呉王好劍而國士輕死死與不食者天下之所共惡¶
也然而為之者何也從主之所欲也而况愉樂音聲之¶
化乎(管子七/臣七主)¶
桓公曰弓弩多匡䡔(音/啓)者而重籍於民奉繕工而使弓¶
弩多匡䡔者其故何也管子對曰鵞鶩之&KR0213;近鵾雞鵠¶
䳈(音/保)之通逺鵠鵾之所在君請式璧而聘之桓公曰諾¶
行事期年而上無闕者前無趨人三月解&KR0146;弓弩無匡¶
䡔者召管子而問曰此何故也管子對曰鵠鵾之所在¶
<pb:KR3k0045_WYG_105-12a>¶
君式璧而聘之菹澤之民聞之越平而射逺非十鈞之¶
弩不能中鵾雞鵠䳈彼十鈞之弩不得&KR0034;擏不能自正¶
故三月解&KR0146;而弓弩無匡䡔者此何故也以其家習其¶
所也(管子輕/重甲)¶
鴻鵠鏘鏘唯民歌之濟濟多士殷民化之(管子/形勢)¶
政煩苛則人姦偽政省一則人醇樸夫人俗隨國政之¶
方圓猶蠖屈之於葉也食黄則身黄食蒼則身蒼(亢倉/子政)¶
(道/)¶
<pb:KR3k0045_WYG_105-12b>¶
昔齊桓好衣紫闔境不鬻異采楚莊愛細腰一國皆有¶
饑色上之所以率下乃治亂之所由也(尹文子/大道上)¶
合符節别契劵者所以為信也上好權謀則臣下百吏¶
誕詐之人乘是而後欺探籌投鈎者所以為公也上好¶
曲私則臣下百吏乘是而後偏衡石稱權者所以為平¶
也上好傾覆則臣下百吏乘是而後險斗斛敦槩者所¶
以為嘖也上好貪利則臣下百吏乘是而後鄙(荀子/君道)¶
君者儀也儀正而景正君者槃也槃圓而水圓君者盂¶
<pb:KR3k0045_WYG_105-13a>¶
也盂方而水方君射則臣决楚莊王好細腰故朝有餓¶
人(荀子/君道)¶
主者民之唱也上者下之儀也彼將聽唱而應視儀而¶
動唱嘿則民無應也儀隱則下無動也不應不動則上¶
下無以相有也(荀子/正論)¶
趙王好勇而民多輕死楚靈王好細腰而國中多餓人¶
齊桓公妬而好内故豎刁自宫以治内桓公好味易牙¶
蒸其首子而進之燕子噲好賢故子之明不受國故君¶
<pb:KR3k0045_WYG_105-13b>¶
見惡則羣臣匿端君見好則羣臣誣能人主欲見則羣¶
臣之情態得其資矣(韓非子/二柄)¶
廣廷嚴居衆人之所肅也宴室獨處曾史之所慢也觀¶
人之所肅非得情也且君上者臣下之所為飾也好惡¶
在所見臣下之飾姦物以愚其君必也(韓非子/難三)¶
為人君者猶盂也民猶水也盂方水方盂圜水圜(韓非/子外)¶
(儲說/左上)¶
叔向御坐平公請事公腓痛足痺轉筯而不敢壊坐晉¶
<pb:KR3k0045_WYG_105-14a>¶
國聞之皆曰叔向賢者平公禮之轉筯而不敢壊坐晉¶
國之辭仕託慕叔向者國之錘矣(韓非子外/儲說左上)¶
齊王好紫衣齊人皆好也齊國五素不得一紫齊王患¶
紫䝿傅說王曰詩云不躬不親庶民不信今王欲民無¶
衣紫者王以自解紫衣而朝羣臣有紫衣進者曰益逺¶
寡人惡臭是日也郎中莫紫衣是月也國中莫紫衣是¶
歲也境内莫紫衣(韓非子外/儲說左上)¶
上好道下好德上好武下好力聖人原小知大察内知¶
<pb:KR3k0045_WYG_105-14b>¶
外(河上公註/老子鑒逺)¶
為人君者其出令也其如聲士民學之其如響曲折而¶
從君其如景矣(賈子大/政上)¶
人主之居也如日月之明也天下之所同側目而視傾¶
耳而聽延頸舉踵而望也(淮南子/主術訓)¶
上求材臣殘木上求魚臣乾谷上求楫而下致船上言¶
若絲下言若綸(淮南子/說山訓)¶
夫刻肌膚鑱皮革被創流血至難也然越為之以求榮¶
<pb:KR3k0045_WYG_105-15a>¶
也聖王在上明好惡以示之經誹譽以導之親賢而進¶
之賤不肖而退之無被創流血之苦而有髙士尊顯之¶
名民孰不從(淮南子/㤗族訓)¶
夫上之化下猶風靡草東風則草靡而西西風則草靡¶
而東在風所由而草為之靡是故人君之動不可不慎¶
也(說苑/君道)¶
臣聞之君好之則臣服之君嗜之則臣食之夫尺蠖食¶
黄則其身黄食蒼則其身蒼君其猶有諂人言乎(說苑/君道)¶
<pb:KR3k0045_WYG_105-15b>¶
君使服之於内而禁之於外猶懸牛𩠐於門而求買馬¶
肉也公胡不使内勿服則外莫敢為也(說𫟍/政理)¶
明主有擊壤之歌則大臣有輿人之誦上有畫一之諺¶
則下有五袴之謠此表樹而影必從者也楚人有言曰¶
大臣無貂裘則有司寒大臣無甘饌則有司瘠大臣無¶
私門則有司廉(天禄閣外/史黜陟)¶
言叩擊五音各以其聲感而相應也以言君求仁則仁¶
至修正而下直也(王逸註楚/辭七諫)¶
<pb:KR3k0045_WYG_105-16a>¶
衝飆謐氣則轉蓬山峙修綱既舒則萬目齊理故未有¶
上好謙而下慢主賤寶而俗貧(抱朴子外/篇廣譬)¶
上之所多者下不能安其少也(郭子註/莊胠篋)¶
君以民為體民以君為心心好之身必安之君好之民¶
必從之未見心好而身不從君欲而民不隨也(劉子/從化)¶
人之從君如草之從風水之從器故君之德風之與器¶
也人之情草之與水也草之戴風風鶩東則東靡風鶩¶
西則西靡是隨風之東西也水之在器器方則水方器¶
<pb:KR3k0045_WYG_105-16b>¶
圓則水圓是隨器之方圓也下之事上從其所行猶影¶
之隨形響之應聲言不虛也(劉子/從化)¶
昔齊桓公好衣紫闔境盡被異綵晉文公不好服羔裘¶
羣臣皆衣䍧羊魯哀公好儒服舉國皆着儒衣趙武靈¶
王好鵕&KR0008;國人咸冠鵕冠紫非正色䍧非羙毳儒非俗¶
服鵕非冠飾而競之者隨君所好也(劉子/從化)¶
靁霆始發草木舒榮則蟄蟲處巖崖者莫不傾聽而起¶
(前漢書註/禮樂志)¶
<pb:KR3k0045_WYG_105-17a>¶
物無常性惟化所珍故水本驚蕩風静則安屋本貞堅¶
風來則傾亦由貞專之女值淫奔之俗或有桑中之心¶
凶虐之人被淳風之化當挾賢士之義(李善註文選陸/士衡演連珠)¶
夫馬者王良御之則和馴端正致逺道矣僕人御之則¶
遲奔毁車矣民者譬之馬也堯舜御之則天下端正桀¶
紂御之則天下奔於歴山(太平御覽/工藝部御)¶
　　　治效¶
上九何天之衢亨象曰何天之衢道大行也(易大/畜)¶
<pb:KR3k0045_WYG_105-17b>¶
六五貞吉升階(易/升)¶
上六井收勿幕有孚元吉(易/井)¶
凡物可收成者則謂之收如五穀之有收也上六處井¶
之極水已出井井功大成者也故曰井收(周易正/義井)¶
天下惡草煥然咸飾若草木同華(孔氏傳/書湯誥)¶
周道如砥(音/紙)其直如矢(詩小雅/大東)¶
翩彼飛鴞(音/梟)集于泮林食我桑黮(音/甚)懷我好音(詩頌/泮水)¶
桃夭后妃之所致也不妬忌則男女以正婚姻以時國¶
<pb:KR3k0045_WYG_105-18a>¶
無鰥民也(毛詩/桃夭)¶
兎罝后妃之化也關雎之化行則莫不好德賢人衆多¶
也(毛詩/兎罝)¶
騶虞鵲巢之應也鵲巢之化行人倫既正朝廷既治天¶
下純被文王之化則庶類蕃殖蒐田以時仁如騶虞則¶
王道成也(毛詩/騶虞)¶
既醉太平也醉酒飽德人有士君子之行焉(毛詩/既醉)¶
四體既正膚革充盈人之肥也父子篤兄弟睦夫婦和¶
<pb:KR3k0045_WYG_105-18b>¶
家之肥也大臣法小臣廉官職相序君臣相正國之肥¶
也天子以德為車以樂為御諸侯以禮相與大夫以法¶
相序士以信相考百姓以睦相守天下之肥也(禮記/禮運)¶
聖帝流德天下震懾諸侯賔服連四海之外以為帶安¶
於覆盂動猶運之掌(前漢書東/方朔傳)¶
金石不足以銘髙八音不足以贊羙(晉書齊/王冏傳)¶
皇風載韙時聖道醇舉實為秋摛藻為春(晉書潘/岳傳)¶
雕顏卉服之鄉龍荒朔漠之長莫不廻𩠐朝陽沐浴𤣥¶
<pb:KR3k0045_WYG_105-19a>¶
澤(宋書武帝/中本紀)¶
德漏下泉功昭上象(南齊書海/陵王本紀)¶
文敎與鵬翼齊舉武功與日車並運(梁書武/帝上紀)¶
野蠶自績何謝歐絲閑田生稻寧殊雨粟(梁書元/帝紀)¶
莫不浸仁沐義照景飲醴(梁書江/淹傳)¶
配天之業光辰象而利貞格地之功侔川岳而長逺(陳/書)¶
(宣帝/紀)¶
今聖化淳洽穆如韶夏食椹懷音梟獍猶變(魏書竇瑗/良吏傳)¶
<pb:KR3k0045_WYG_105-19b>¶
其他碌碌咸知款貢豈牛馬内向東風入律者也(魏書/髙句)¶
(麗史/臣傳)¶
威德所被飇飛霧襲(北史王憲曾/孫王晞傳)¶
太平之時無瘖龎跛𦕈尫蹇侏儒折短父不哭子兄不¶
哭弟道無襁負之遺育然各以其序終者賢醫之用也¶
故安止平正除疾之道無他焉用賢而已矣(韓詩外/傳卷三)¶
龍逰鳯舞歲樂民喜(焦氏易林/解之革)¶
種一得十日益有息仁政獲民四國親睦(焦氏易林/萃之姤)¶
<pb:KR3k0045_WYG_105-20a>¶
被珠銜玉沐浴仁德(焦氏易林/未濟之離)¶
次六昆于井市文車同軌測曰昆于井市同一倫也(太/𤣥)¶
(經第/四昆)¶
徽纒縈而靡係鞭朴棄而無加(蔡中郎集太/傅胡公碑)¶
使附德者若潛萌之恱甘雨見歸者猶行潦之赴大川¶
黎民安之若綠葉之綴脩柯左衽仰之若衆星之繫北¶
辰(抱朴子外/篇君道)¶
員𩠐遽善猶氤氲之順勁風要荒承指若響亮之和絶¶
<pb:KR3k0045_WYG_105-20b>¶
音(抱朴子外/篇君道)¶
恩德比之於水近者游其原逺者浮其末也(前漢書註/司馬相如)¶
(傳/)¶
却走馬以糞車何惜騕褭與飛兎(文選東/京賦)¶
聲與風翔澤從雲遊(文選東/京賦)¶
於是百姓滌瑕盪穢而鏡至清(文選東/都賦註)¶
南箕之風不能暢其化離畢之雲無以豐其澤(文選張/恊七命)¶
庶士傾風萬流仰鏡(文選顏延/之釋奠詩)¶
<pb:KR3k0045_WYG_105-21a>¶
逺無不肅邇無不懐如風之偃如樂之諧(文選王儉/禇淵碑文)¶
位以龍飛文以虎變𤣥澤旁流仁風潛扇區内宅心方¶
隅回面(文選應/禎詩)¶
惠露霑呉仁風扇越(文選沈約安/陸王碑文)¶
鴻鈞之世何物不樂飛鳥翕翼泉魚奮躍(文選王褒四/子講德論)¶
邇陿遊原遐濶泳沬(文選司馬長/卿封禪文)¶
厥被風濡化者京師沈潛甸内帀洽侯衞厲揭要荒濯¶
沐(文選揚子雲/劇秦羙新)¶
<pb:KR3k0045_WYG_105-21b>¶
靈輝朝覯稱物納照時風夕灑程形賦音是以至道之¶
行萬類取足於世大化既洽百姓無匱於心(文選陸機/演連珠)¶
九夷之從王化猶洪聲之收清響黎苗之樂函夏若遊¶
形之招惠景(補文選夏/侯湛抵疑)¶
蜂蠆止毒熊羆輟猛(廣文選束廣/微𤣥居釋)¶
善為治者士實於朝野牛馬實於陸鳥獸實於林(意林/晁錯)¶
(新/書)¶
山神曰螭物精曰魅土精曰羵水精曰罔象木精曰畢¶
<pb:KR3k0045_WYG_105-22a>¶
方火精曰遊光金精曰清明天下有道則衆精潛藏(意/林)¶
(正/部)¶
至徳之明日月若連璧(藝文類聚/天部日)¶
共瀛海而恒流並嵩華而莫朽(藝文類聚帝王部/陳宣帝哀䇿)¶
甘露降耆老得敬則松栢受之尊賢容衆則竹葦受之¶
甘露者仁澤也其凝如脂其美如飴(事文類聚霜/晉中興書)¶
丹丘千年一燒黄河千年一清皆至聖之君以為瑞(事/文)¶
(類聚河王子/年拾遺記)¶
<pb:KR3k0045_WYG_105-22b>¶
八風並唱未足頌其英聲六樂俱陳無以歌其神武(文/𫟍)¶
(英華庾信/賀㨗一表)¶
六代之舞陳於惣章九州之音(一作/歌)登於司樂虞䕫拊¶
石晉曠調鐘未足頌此英華(一作/聲)無以宣其盛德者也¶
(文𫟍英華徐/陵遷譴上書)¶
仁澤之所灑沾惠風之所偃靡威武之所騰驤刑政之¶
所宣暢浩浩乎其不可涯涘(文𫟍英華移文移/虜淮陽太守文)¶
爰自開闢不羈不絆周公攝祚白雉是獻(初學記州郡/部嶺南道)¶
<pb:KR3k0045_WYG_105-23a>¶
　　　至治¶
大和之國無待於意而為醫大和之俗無待於養而為¶
藥不以物滑和不以欲亂情(子華子北/宫意問)¶
彼其視鳳凰麒麟也豢牢之養爾彼其視醴液甘露也¶
甽澮之寫爾彼其視芝房竹實凡草木之異者畦圃之¶
毓爾彼其視玉石瓌恠凡種種之族者篋襲之藏爾(子/華)¶
(子北宫/意問)¶
德之盛山無徑迹澤無橋梁不相往來舟車不通何者¶
<pb:KR3k0045_WYG_105-23b>¶
其民猶赤子也(鶡冠子/備知)¶
至德之世不尚賢不使能上如標枝民如野鹿(莊子/天地)¶
呴嫗覆育萬物羣生潤於草木浸於金石禽獸碩大毫¶
毛潤澤羽翼奮也角觡生也獸胎不贕鳥卵不&KR1409;父無¶
喪子之憂兄無哭弟之哀童子不孤婦人不孀虹蜺不¶
出賊星不行含德之所致也(淮南子/原道訓)¶
當此之時禽獸蝮蛇無不匿其爪牙藏其螫毒無有攫¶
噬之心(淮南子/覽㝠訓)¶
<pb:KR3k0045_WYG_105-24a>¶
臥倨倨興眄眄一自以為馬一自以為牛其行蹎蹎其¶
視瞑瞑侗然皆得其和莫知所由生浮游不知所求魍¶
魎不知所往(淮南子/覽㝠訓)¶
虎狼不妄噬鷙鳥不妄摶鳳凰翔於庭麒麟遊於郊青¶
龍進駕飛黄伏皁諸北儋耳之國莫不獻其貢職(淮南/子覽)¶
(㝠/訓)¶
鳳麟至蓍龜兆甘露下竹實滿流黄出而朱草生(淮南/子本)¶
(經/訓)¶
<pb:KR3k0045_WYG_105-24b>¶
虎豹可尾虺蛇可蹍而不知其所由然(淮南子/本經訓)¶
明德比於馨香甘實故臭而含之(李善註文選揚/子雲劇秦羙新)¶
太平之世則風不鳴條開甲散萌而已雨不破塊潤葉¶
津莖而已雷不驚人號令啟發而已電不眩目宣示光¶
耀而已霧不塞望浸淫被泊而已雪不封條凌殄毒害¶
而已雲則五色而為慶三色而成矞露則結味而成甘¶
結潤而成膏此聖人之在上則陰陽和風雨峕也(西京/雜記)¶
舜南面而治天下天下太平燭於玉燭息於水風食於¶
<pb:KR3k0045_WYG_105-25a>¶
膏火飲於醴泉舜之行其猶河海乎千仞之溪亦滿焉¶
由此觀之禹湯之功不足言也(太平御覽皇王/部帝舜有虞氏)¶
傳曰虞氏之恩被於動植故鳥鵲之巢可俯而窺(埤雅/卉物)¶
(門/&KR1534;)¶
無聲而萬物駭無音而萬物唱(道德經指/歸卷七)¶
滅其文章平其險阻折關破鍵使姦自止壊城散獄使¶
民自守(道德經指/歸卷上)¶
水草為稸積裘褐為盛服巨木為廊廟巖宂為室宅主¶
<pb:KR3k0045_WYG_105-25b>¶
如天地民如草木被道合德恬淡無欲(道德經指/歸卷七)¶
主如天地民如嬰兒飲主之德合主之和(道德經指/歸卷八)¶
天下惘惘味味喁喁不知若鷇無為若雛(道德經指/歸卷八)¶
民(闕/)　鷇主如赤子智偽無因而生巧故無由而起(道/德)¶
(經指歸/卷十)¶
　¶
　¶
　喻林卷一百五¶
