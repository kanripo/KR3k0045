# -*- mode: mandoku-view; -*-
#+TITLE: 喻林
#+DATE: 2015-08-24 23:32:19.087984
#+PROPERTY: ID KR3k0045
#+PROPERTY: BASEEDITION WYG    
#+PROPERTY: JUAN 卷五十九
<pb:KR3k0045_WYG_059-1a>¶
欽定四庫全書¶
　喻林卷五十九　　　　　明　徐元太　撰¶
　　人事門(五十七/)¶
　　　善禍¶
黄鳥哀三良也國人刺穆公以人從死而作是詩也(毛/詩)¶
(黄鳥/)¶
賢人君子雖隐其身而徳甚明著不能免禍害猶如魚¶
捕於水亦甚著見被人採捕(禮記正/義中庸)¶
<pb:KR3k0045_WYG_059-1b>¶
曽子孝於其親而沈乎水介生忠於其主而焚於火何¶
則仁也不必可依信也不必可恃(宋書文九/王建平傳)¶
楊朱曰伯夷非亡欲矜清之郵以放餓死展季非亡情¶
矜貞之郵以放寡宗清貞之誤善若此(列子/楊朱)¶
比干剖心子胥抉眼忠之禍也直躬證父尾生溺死信¶
之患也鮑子立乾勝子不自理亷之害也孔子不見母¶
匡子不見父義之失也(莊子/盜妬)¶
若以守法不朋黨治官而求安是猶以足搔頂也愈不¶
<pb:KR3k0045_WYG_059-2a>¶
幾也(韓非子/和氏)¶
日月欲明而浮雲盖之蘭芝欲修而秋風敗之(淮南子/説林訓)¶
九鴈列陣雌獨不羣為罾所牽死於庖人(焦氏易林/復之豐)¶
言竭盡忠信以事君若人身肬贅之病與衆别異以得¶
罪謫也(王逸註楚/辭九章)¶
以茂美之樹興於仁賢早遇霜露懐徳君子忠而被害¶
也(王逸註楚/辭九辨)¶
言蓼蟲處辛烈食苦惡不能知徙於葵菜食甘美終以¶
<pb:KR3k0045_WYG_059-2b>¶
困苦而癯痩以喻己修潔白不能變志易行以求禄位¶
亦將終身貧賤而困窮也(王逸註楚/辭七諌)¶
以玷汚言之清受塵而白取垢以毁謗言之貞良見妬¶
髙竒見噪以遇罪言之忠言招患髙行招耻以不純言¶
之玉有瑕而珠有毁(王充論衡/累害篇)¶
亦有深迯而陸遭濤波幽遁而水被焚燒若龔勝之絶¶
粒以殞命李業煎蹙以吞酖由乎迹之有朕景之不滅¶
也(抱朴子外/篇知止)¶
<pb:KR3k0045_WYG_059-3a>¶
士有一定之論女有不易之行信而見疑貞而為戮是¶
以壯夫義士伏死而不顧者此也(文選江/淹上書)¶
夫江湖所以濟舟亦所以覆舟仁義所以全身亦所以¶
亡身(文選袁宏/名臣序贊)¶
英蘃夏落毒卉冬敷如彼龜玉韞櫝毁諸(文選劉越石/答盧諶詩)¶
獨正者危至方則閡(文選顔延之/陶徴士誄)¶
違衆速尤迕風先蹷(文選顏延之/陶徴士誄)¶
卷薜芷與若蕙兮臨湘淵而投之棍申椒與菌桂兮赴¶
<pb:KR3k0045_WYG_059-3b>¶
江湖而漚之(楚辭返/離騷)¶
芝在室而先枯蘭生庭而早刈(藝文類聚人/部哀傷賦)¶
齊王疾使人之宋迎文摯文摯至視王疾謂太子曰非¶
怒則王疾不可治怒王則文摯死太子曰茍已王疾臣¶
與母以死爭之願先生勿患也文摯曰諾與太子期而¶
將往不當者三齊王固已怒矣文摯至不解履登床履¶
王衣問疾王怒不與言摯因出固辭以重怒王王吐而¶
起遂乃疾已王不悦果以鼎生烹摯太子與母合爭之¶
<pb:KR3k0045_WYG_059-4a>¶
不得夫忠於平世易忠於濁世難也(太平御覽/方術部醫)¶
　　　見棄¶
鴛鴦在梁戢其左翼之子無良二三其徳(詩小雅/白華)¶
習習谷風維風及雨將恐將懼維予與女將安將樂女¶
轉棄予○習習谷風維風及頹將恐將懼寘予于懐將¶
安將樂棄予如遺(詩小雅/谷風)¶
我有㫖蓄(勃六/反)亦以御冬宴爾新婚以我御窮(詩國風/谷風)¶
谷風𨚍之良婦見棄於夫而作(詩説/𨚍)¶
<pb:KR3k0045_WYG_059-4b>¶
采葛賢者被讒見黜於野周人閔之而作(詩説/王)¶
晨風秦君遇賢始勤終怠賢人譏之(詩説/秦)¶
白華幽王寵褒㚶廢姜后后歸申而作(詩説小/正傳)¶
柏木所以宜為舟也亦汎汎其流不以濟度也(毛詩柏/舟註)¶
舟載渡物者今不用而與衆物汎汎然俱流水中仁人¶
之不見用而與羣小人並列亦猶是也(鄭氏箋/詩柏舟)¶
言汎然而流者是彼柏木之舟此柏木之舟宜用濟渡¶
今而不用亦汎汎然其與衆物俱流水中而已以興在¶
<pb:KR3k0045_WYG_059-5a>¶
列位者是彼仁徳之人此仁徳之人宜用輔佐今乃不¶
用亦與衆小人並列於朝而已(毛詩正/義柏舟)¶
蓷草宜生髙陸之地今乃生於谷中為谷水浸之故乾¶
燥而將死以喻婦人宜居平安之世今乃居於凶年為¶
其夫薄之故情疎而將絶(毛詩正義/中谷有蓷)¶
如荼飛揚無所常定此女被棄心亦無定如荼然(毛詩/正義)¶
(出其/東門)¶
雲之從風東西無定此女被棄心亦無定如雲然(毛詩/正義)¶
<pb:KR3k0045_WYG_059-5b>¶
(出其/東門)¶
得新菜而棄㫖蓄猶得新昏而棄已(毛詩正/義谷風)¶
我有美菜蓄之亦以禦冬月乏無之時猶君子安樂汝¶
之新昏本亦但以我禦窮苦之時而已然窮苦取我至¶
於富貴而見棄似冬月蓄菜至於春夏則見遺也(毛詩/正義)¶
(谷風/)¶
凡加冠之禮先用緇布之冠歛括垂髦三加之後去緇¶
布之冠不復更用今王自比豈得將王室如緇布冠加¶
<pb:KR3k0045_WYG_059-6a>¶
髦之後不湏復用因以敝之(春秋正義/昭公九年)¶
衿芰茄(荷/)之綠衣兮被夫容之朱裳芳酷烈而莫聞兮¶
不如襞而幽之離房(前漢書/楊雄傳)¶
匿景藏采不揚華藻實羽翮之美用非徒腹背之毛也¶
而沈淪草莽好爵莫及廊廟之寳棄於溝渠(後漢書循/吏列傳)¶
韓盧抑而不縱兮騏驥絆而不試(後漢書/馮衍傳)¶
莫使騏驥更為凡馬荆山反成瓦石(魏志管/輅傳註)¶
昔召伯所憇愛流甘棠宣子所游封殖其樹夫思其人¶
<pb:KR3k0045_WYG_059-6b>¶
尚及其樹况生存所辟之士便當随例放棄者乎(晉書/羊祜)¶
(傳/)¶
但雲咸斯奏自輟巴渝杞梓方雕豈盻樗&KR0491;(陳書蔡/景歴傳)¶
雖失析陽如棄鷄肋(魏書辛雄/從兄纂)¶
甚芻狗之棄路若章甫之遊越(隋書禮/儀一志)¶
駿馬以抑死直士以正窮賢者擯於朝美女擯於宫(淮/南)¶
(子説/林訓)¶
海不受流胔太山不上小人旁光不生爼駠駮不入性¶
<pb:KR3k0045_WYG_059-7a>¶
(淮南子/説林訓)¶
今夫毛嬙西施天下之美人若使之銜腐䑕蒙蝟皮衣¶
豹裘帶死蛇則布衣韋帶之人過者莫不左右睥晲而¶
掩鼻常試使之施芳澤正娥眉設笄珥衣阿錫曵齊紈¶
粉白黛黒佩玉環揄歩雜芝若籠蒙目視治由笑目流¶
眺口曽撓竒牙出&KR2679;䩉揺則雖王公大人有嚴志頡頏¶
之行者無不憚悇癢心而悦其色矣今以中人之才蒙¶
愚惑之智被汙辱之行無本業所修方術所務焉得無¶
<pb:KR3k0045_WYG_059-7b>¶
有睥面掩鼻之容哉(淮南子/修務訓)¶
蝠螺生子深目黒醜雖飾相就衆人莫取(焦氏易林/需之恒)¶
酒酸魚敗衆莫貪嗜(焦氏易林/訟之豐)¶
破筐敝筥棄捐於道(焦氏易林/否之萃)¶
身多秃癩誰肯媚者(焦氏易林/随之豐)¶
刺刖髠劓人所賤棄(焦氏易林/睽之賁)¶
言重積辛夷露而暴之使死林薄之中猶言取賢明君¶
子棄之山野使之顛墜也(王逸註楚/辭九章)¶
<pb:KR3k0045_WYG_059-8a>¶
言我馬強壯行於由臯無所驅馳我車堅牢舎旅方林¶
無所載任也以言已才徳方壯誠可任用棄於草野亦¶
無所施也(王逸註楚/辭九章)¶
言浩浩廣大乎沅湘之水分汨而流將歸乎海傷已放¶
棄獨無所歸也(王逸註楚/辭九章)¶
言已放棄若浮雲之氣東西無所據依(王逸註楚/辭九章)¶
見&KR3966;蜇之夜行自傷放棄與昆蟲為雙也(王逸註楚/辭九辨)¶
鈕樞所以校玉斗玉斗既喪將失其鈕樞言放賢者逐¶
<pb:KR3k0045_WYG_059-8b>¶
去之也(王逸註楚/辭九思)¶
此所謂以分寸之瑕棄盈尺之夜光以蟻鼻之缺損無¶
價之淳鈞非荆和之逺識風胡之賞真也斯朱公所以¶
鬱悒薛燭所以永歎矣(抱朴子内/篇論仙)¶
聞此言也雖風之過耳電之經目不足諭也(抱朴子内/篇極言)¶
猶奏和音於聾俗之地鬻章甫於被髮之域(抱朴子外/篇任命)¶
夫器非瓊瑶楚和不泣質非潜虬風雲不集(抱朴子外/篇應嘲)¶
郢人美下里之滛鼃而薄六莖之和音庸夫好悦耳之¶
<pb:KR3k0045_WYG_059-9a>¶
華譽而惡利行之良規故宋玉含其延靈之精聲智士¶
招其獨見之遠謀(抱朴子外/篇博喻)¶
士有大趣不修容儀不惜小儉而謂之棄人是見朱橘¶
一子蠧因剪樹而棄之覩縟錦一寸㸃乃全疋而燔之¶
(劉子/命相)¶
言已朝餐而忘我餓猶居貴而遺我賤(李善註文選郭/泰機答傅咸詩)¶
心不同兮媒勞恩不甚兮輕絶(文選屈原/湘君歌)¶
出門無通路枳棘塞中塗計䇿棄不收塊若枯池魚(文/選)¶
<pb:KR3k0045_WYG_059-9b>¶
(左思詠/史詩)¶
鳬鵠遠成美薪芻前見陵(文選鮑昭/白頭吟)¶
天寒知運速况復鴈南飛衣工秉刀尺棄我忽如遺(文/選)¶
(郭泰機答/傅咸詩)¶
苕苕椅桐樹寄生於南岳上凌青雲霓下臨千仞谷處¶
身孤且危於何託余足昔也植朝陽傾枝俟鸞鷟今者¶
絶世用倥偬見廹束班匠不我顧牙曠不我錄焉得成¶
琴瑟何由揚妙曲(文選司馬彪/贈山濤詩)¶
<pb:KR3k0045_WYG_059-10a>¶
黍稷委疇隴農夫安所獲(文選曹植/贈丁儀詩)¶
籩豆所以食也而君捐之席蓐所以卧也而君棄之手¶
足胼胝面目犂黑有勞功者也而君後之(文選鮑明逺/東武吟註)¶
素門凡流輪翮無取(文選任彦升/讓吏部表)¶
不寤滄溟未運波臣自蕩渤澥方春旅翮先謝(文選謝/朓辭隋)¶
(王牋/)¶
田彼南山蕪穢不治種一頃豆落而為萁(文選楊惲報/孫㑹宗書)¶
世並舉而好朋兮壹斗斛而相量衆比周以肩廹兮賢¶
<pb:KR3k0045_WYG_059-10b>¶
者逺而隠藏為鳯皇作鶉籠兮雖翕翅其不容(補文選/莊忌哀)¶
(時命/)¶
君無度而弗察兮使芳草為藪幽(楚辭九章/惜往日)¶
抱昭華兮寳璋欲銜鬻兮莫取(楚辭王/逸怨上)¶
猶如毒樹雖生華實無人受用(本緣經月/光王品)¶
譬如苦瓜雖形似甘種而不可食(大智度論/卷十三)¶
譬如吐食不可更噉(大智度論/卷十三)¶
有似嚼飯與人非徒失味乃令嘔噦也(高僧傳二/鳩摩羅什)¶
<pb:KR3k0045_WYG_059-11a>¶
　　　無益¶
枯楊生華何可乆也(易大/過)¶
何異无虞以從禽乎雖見其禽而无其虞徒入于林中¶
其可獲乎(王弼註/易屯)¶
無田(音/佃)甫田維莠(音/酉)驕驕(叶音/髙)無思逺人勞心忉忉(音/刀)¶
(○詩國/風甫田)¶
發言盈庭誰敢執其咎如匪行邁謀是用不得于道(詩/小)¶
(雅小/旻)¶
<pb:KR3k0045_WYG_059-11b>¶
折栁以為藩園無益於禁矣(毛詩東方/未明註)¶
甫田大夫刺襄公也無禮義而求大功不脩徳而求諸¶
侯志大心勞所以求者非其道也(毛詩/甫田)¶
薈蔚之小雲朝升於南山不能為大雨以喻小人雖見¶
任於君終不能成其徳教(鄭氏箋/詩候人)¶
王失禮於外而下國聞知而化之王弗能治如鳴皷鍾¶
於宫中而欲外人不聞亦不可止(鄭氏箋/詩白華)¶
諸言尋盟者皆以前盟已寒更温之使熱若可重溫使¶
<pb:KR3k0045_WYG_059-12a>¶
熱亦可歇之使寒(春秋正義哀/公十二年)¶
越在腹心今得志於齊猶石田無所用(史記呉/世家)¶
今徒取富人子上又無智略如木偶人衣之綺繡耳(史/記)¶
(田叔/傳)¶
非其地樹之不生非其意教之不成(史記日/者傳)¶
僕之思歸如痿人不忘起盲者不忘視埶不可耳(前漢/書韓)¶
(王信/傳)¶
譬畫者畫於無形弦者放於無聲殆不可乎(前漢書揚/雄傳下)¶
<pb:KR3k0045_WYG_059-12b>¶
雖馳辨如濤波摛藻如春華猶無益於殿最(前漢書/叙傳上)¶
夫居前不能令人輊居後不能令人軒與人怨不能為¶
人患臣所恥也(後漢書馬/援列傳)¶
夫雞肋食之則無所得棄之則如可惜公歸計决矣(後/漢)¶
(書楊/震傳)¶
亦譬以蒿箭射蒿中耳(魏志明/帝紀註)¶
今子以旦夕之命待不可望之救猶牛蹄中魚冀頼江¶
漢其不可恃亦明矣(呉志吕/蒙傳)¶
<pb:KR3k0045_WYG_059-13a>¶
可謂盲者欲視白黑聾者欲聽清濁苦而無功也(魏志/管輅)¶
(傳註/)¶
此猶烈火已焚待江漢之水溺於洪流望越人之助其¶
何及哉(晉書張/軌傳)¶
頗聞劉景升有千斤大牛噉芻豆十倍於常牛負重致¶
逺曽不若一羸㹀魏武入荆州以享軍士(晉書桓/温傳)¶
溺者不問墜迷者不問路溺而後問墜迷而後問路譬¶
之猶臨難而遽鑄兵噎而遽掘井雖逺亦無及也(晏子/春秋)¶
<pb:KR3k0045_WYG_059-13b>¶
(襍上/)¶
儵䱁者浮陽之魚也㫢於沙而思水則無逮矣挂於患¶
而欲謹則無益矣(荀子/榮辱)¶
齊有居士田仲者宋人屈榖見之曰榖聞先生之義不¶
恃仰人而食今榖有樹瓠之道堅如石厚而無竅獻之¶
仲曰夫瓠所貴者謂其可以盛也今厚而無竅則不可¶
剖以盛物而任重如堅石則不可以剖而以斟吾無以¶
瓠為也曰然榖將以欲棄之今田仲不恃仰人而食亦¶
<pb:KR3k0045_WYG_059-14a>¶
無益人之國亦堅瓠之類也(韓非子外/儲説左上)¶
夫待越人之善海游者以救中國之溺人越人善游矣¶
而溺者不濟矣夫待古之王良以馭今之馬亦猶越人¶
救溺之説也不可亦明矣(韓非子/難勢)¶
且今已乏矣而方湏租入是猶古人欲决江河以救牛¶
蹄之魚之類也(孔叢子/連叢子)¶
今以一人之身憂世之不治而泣涕不禁是憂河水之¶
濁而以泣清之也其為無益莫大焉(孔叢子/抗志)¶
<pb:KR3k0045_WYG_059-14b>¶
比干死紂而不能正其行子胥死呉而不能存其國二¶
子者強諫而死適足明主之暴耳未始有益如秋毫之¶
端也(説苑/雜言)¶
鉛刀攻玉堅不可得(焦氏易林/坤之豫)¶
探懐得蚤所愿失道(焦氏易林/坤之漸)¶
一指食肉口無所得染其鼎鼐舌饞於腹(焦氏易林/需之解)¶
耕石山顛費種家貧無&KR0147;虚作苖髪不生(焦氏易林/比之觧)¶
蹇驢不材駿驥失時筋勞力盡疲於沙丘(焦氏易林/履之巽)¶
<pb:KR3k0045_WYG_059-15a>¶
庖火為災電火為蕃(焦氏易林/泰之噬嗑)¶
澤狗水鳬難畜少雛(焦氏易林/泰之巽)¶
疾貧望幸使伯行販開牢擇羊多得大䍧(焦氏易林/否之坎)¶
一夫兩心技刺不深所為無功求事不成(焦氏易林/豫之臨)¶
羊頭兎足少肉不飽漏囊敗粟利無所得(焦氏易林/剝之恒)¶
枯樹不花空淵無魚(焦氏易林/咸之噬嗑)¶
耕石不生棄禮無名縫衣失針襦袴不成(焦氏易林/咸之益)¶
南山髙岡囘隤難登道路遼逺行者无功(焦氏易林/遯之睽)¶
<pb:KR3k0045_WYG_059-15b>¶
張伯買鹿從者失羊(焦氏易林/大壯之訟)¶
一口三舌相妨无益羣羊百䍧不為威強(焦氏易林/蹇之未濟)¶
入水求玉不見和璞(焦氏易林/觧之否)¶
刲羊不當女執空筐(焦氏易林/歸妹之聧)¶
穿匏挹水搆銕燃火勞痩力竭饑渇為禍(焦氏易林/未濟之漸)¶
為國不廸其法而望其效譬諸算乎(揚子/先知)¶
次八蚤蝨之&KR1395;(即疏/字)厲測曰蚤蝨之&KR1395;不足頼也(&KR1395;扶/疏之)¶
(義○太𤣥/經第一&KR1395;)¶
<pb:KR3k0045_WYG_059-16a>¶
次五蜘蛛之務不如蠶之緰(頭/)測曰蜘蛛之務無益人¶
也(太𤣥經/第一務)¶
次七交于鳥䑕費其資黍測曰交于鳥䑕徒費也(太𤣥/經第)¶
(二交/)¶
次六多田不婁(力住/切)費我膎(户皆/切)功測曰多田不婁費¶
力忘功也(太𤣥經/第四迯)¶
次六俾蛛罔罔遇螽利雖大不得從(太𤣥經/第四過)¶
次三積石不食費其勞力測曰積石不食無可獲也(太/𤣥)¶
<pb:KR3k0045_WYG_059-16b>¶
(經第/五積)¶
次七枯垣生莠皬(乎殻/切)頭内其稚婦(太𤣥經/第五内)¶
上九其勤其勤抱車入淵負舟上山測曰其勤其勤勞¶
不得也(太𤣥經/第六勤)¶
今有採不死之藥者五遊方嶽十渉溟洲窮合靈之壑¶
掘産秀之巖被羽服而履赤舄談真訣而煉丹砂或呼¶
吸而潄精或偃仰而飱霞自以為安期羡門之倫松子¶
王喬之屬天子不能爵諸侯不能祿寢跡于草野寄傲¶
<pb:KR3k0045_WYG_059-17a>¶
于流俗與浮圗並軌老子同谷趍而事之者若攀軒轅¶
之逸駕徼彭耼之遐福也其名孰美焉然周穆馳而犬¶
戎叛秦始遊而二世亡此二主者寧無利于民而憂身¶
之不夀于羲黄寧無利于子孫而耻國之不延于陶唐¶
卒有替羲黄之憂後陶唐之耻意者力之不逮乎或虚¶
詞詭術無徵于世無裨于身國乎何嗜之而不疲也(天/祿)¶
(閣外史/四難)¶
言婚姻所好心意不同則媒人疲勞而無功也屈原自¶
<pb:KR3k0045_WYG_059-17b>¶
諭行與君異終不可合亦疲勞而已也(王逸註楚/辭九歌)¶
言張強弩之機以蓬蒿之箭以射犀革之盾必摧折而¶
無所能入也言使愚巧任政必致荒亂無所能成也(王/逸)¶
(註楚辭/七諫)¶
言取澤㵼惡草盛於革囊滿而藏之無益於用㠯言養¶
育小人置之髙堂亦無益於政治也(王逸註楚/辭九歎)¶
親在獄中罪疑未定孝子馳走以救其難如罪定法立¶
終無門戸雖曽子子騫坐泣而已何則計動無益空為¶
<pb:KR3k0045_WYG_059-18a>¶
煩也(王充論衡/薄葬篇)¶
縱令勤求少有所獲則顧影尸居與木石為鄰所謂不¶
病而自炙無憂而自黙無喪而疏食無罪而自幽追虚¶
徼幸功不荅勞(嵇中散集向子/期難養生論)¶
夫指既斬而連之不可續也血既灑而吞之無所益也¶
豈况服彼異類之松栢以延短促之年命甚不然也(抱/朴)¶
(子内篇/對俗)¶
夫苦心約已以行無益之事鏤氷雕朽終無必成之功¶
<pb:KR3k0045_WYG_059-18b>¶
(抱朴子内/篇論仙)¶
夫搜尋仞之壟求干天之木漉牛迹之中索吞舟之鱗¶
用日雖乆安能得乎(抱朴子内/篇勤求)¶
疾之者齊聲而側目愛之者寡弱而無益亦猶撮壤不¶
能填决河升水不能殄原火(抱朴子外/篇名實)¶
所謂盜跖分財取少為讓陸處之魚相喣以沫也(抱朴/子外)¶
(篇詰/鮑)¶
迅逝者不能脱逐身之景樂成者不能免理致之敗(抱/朴)¶
<pb:KR3k0045_WYG_059-19a>¶
(子外篇/任命)¶
若掲仁義以趨道徳之鄉其猶擊鼓而求迯者無由得¶
也(郭子註/莊天運)¶
譬若畫形於無象造響於無聲未之思乎何所規之不¶
通也(文選曹/植七啓)¶
排簾障風探沙擁河無益於事徒自弊耳(意林潜/夫論)¶
畫水鏤氷與時消釋(意林/新論)¶
駕蹇驢而無䇿兮又何路之能極以直鍼而為釣兮又¶
<pb:KR3k0045_WYG_059-19b>¶
何魚之能得(楚辭東方/朔哀命)¶
費子陽謂子思曰吾念周室將滅涕泣不可禁也子思¶
曰然今以一人之身憂世之不治而涕泣不禁是憂河¶
水濁而以泣清之也(藝文類聚/人部泣)¶
事等泣河無救三川之竭有類憂天豈支四極之壊(藝/文)¶
(類聚職官/部司徒表)¶
邯鄲已危徒思馬服燕城去矣空用荆軻是以竹杖扶¶
危不能正武擔之石蘆灰縮水不能救宣房之河(文苑/英華)¶
<pb:KR3k0045_WYG_059-20a>¶
(庾信/連珠)¶
今一人耕而百人食之此螟&KR0008;蚵蠋亦大矣雖有詩書¶
猶無益於治(太平御覽/産資部耕)¶
如窮人貪諸衣服雖復冀望而不能得老亦如是雖有¶
貪心欲求富樂而不能得(元陽妙/經卷一)¶
鍼石道也精神不進志意不治故病不可愈今精壊神¶
去榮衛不可復收何者嗜欲無窮而憂患不止精氣㢮¶
壊榮枯衛除故神去之而病不愈也(黄帝素問内經/湯液醪醴論)¶
<pb:KR3k0045_WYG_059-20b>¶
如愚人披空尋跡終不可得(玉清經/法印品)¶
如彼幻師得化美團雖似有益而實無益(波羅蜜多經/五百八十一)¶
譬如有人為欲顯示太虚空故雖有所説而太虚空不¶
可顯示(波羅蜜多經/五百九十六)¶
如朽腐舍常務修治如老弱乗難可驅筞(大寳積經/卷九十六)¶
譬如死人著金纓絡(大寳積經卷/一百一十二)¶
譬如有人其身臭穢雖以種種上妙香塗而竟不能令¶
身香潔(大集地藏十/輪經卷六)¶
<pb:KR3k0045_WYG_059-21a>¶
猶如有人從樹上墮雖以手足捫摸枝葉而無所得(中/阿)¶
(含經卷/十九)¶
如有人從山上墮雖以手足捫摸於空而無所得(中阿含經/卷十九)¶
猶如有人以渇入池而反渇還(中阿含經/卷三十二)¶
如有狗饑餓羸乏至屠牛處彼屠牛師淨剔除肉擲骨¶
與狗狗得骨已處處咬嚙破脣缺齒或傷咽喉然狗不¶
得以此除饑(中阿含經/卷五十五)¶
如樹無華果無所饒益如枯渠無水無所潤及(大智度論/卷三十七)¶
<pb:KR3k0045_WYG_059-21b>¶
猶如朽塔難可杇色(長阿含經/卷十二)¶
譬如老牛不能挽車亦復不能耕犂無益於主(佛説七/女經尺)¶
(六/)¶
譬如石田雖植好種勤加營&KR1573;終無果實(大集地藏十/輪經卷六)¶
譬如愚者取於炭勤力摩治欲令白炭盡力疲白莫成¶
無智妄貪亦如是(大乗/經中)¶
愚人無智便空食鹽食已口爽反為其患譬彼外道聞¶
節飲食可以得道即便斷食或經七日或十五日徒自¶
<pb:KR3k0045_WYG_059-22a>¶
困餓無益於道(百喻經/卷上)¶
譬如二人至陶師所觀其蹹輪而作瓦瓶㸔無厭足一¶
人捨去往至大㑹極得美饍又獲珍寳一人觀瓶而作¶
是言待我㸔訖如是漸冉乃至日沒觀瓶不已失於衣¶
食(百喻經/卷下)¶
譬如老鵠守此空池永無所獲(法句譬喻經/三老耄品)¶
譬如枯樹雖加溉灌不生華葉及其果實(三昧法門/經卷上)¶
欲無所得如狗齩枯骨(三昧法門/經卷下)¶
<pb:KR3k0045_WYG_059-22b>¶
如惡誣㒺人清白猶不汙愚殃反自及如塵逆風坌(法/句)¶
(經惡行品/第十七)¶
譬如人欲守䕶虚空虚空雨不能壊風日不能乾刀仗¶
等不能傷若有人欲守䕶虚空者徒自疲苦於空無益¶
(大智度論/卷六十四)¶
譬如一人欲有所到一者住不行二者失道二俱不到¶
(大智度論/卷八十九)¶
如人耻白髮并剃其黑者剃之未乆間白髮尋還生(大/莊)¶
<pb:KR3k0045_WYG_059-23a>¶
(嚴經論/卷六偈)¶
如被燒種子雖置地中水澆日暖終不能生(菩提資糧/論卷四)¶
事等破瓶義同燋種亦如多羅既斷寧可重生㭊石已¶
離終無還合(法苑珠林/卷二十三)¶
昔有一人説王過罪而作是言王甚暴虐治政無理王¶
聞是語既大瞋恚竟不究悉信傍佞人捉此賢臣仰使¶
剝脊取百兩肉有人證明此無是語王心便悔索千兩¶
肉用為補脊夜中呻喚甚大苦惱王聞其聲問言何以¶
<pb:KR3k0045_WYG_059-23b>¶
苦惱取汝百兩十陪與汝意不足耶何故苦惱傍人荅¶
言大王如截子頭雖得千頭不免子死雖十陪得肉不¶
免苦痛(法苑珠林/卷四十四)¶
　¶
　¶
　¶
　¶
　喻林卷五十九¶
