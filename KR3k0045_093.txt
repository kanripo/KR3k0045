# -*- mode: mandoku-view; -*-
#+TITLE: 喻林
#+DATE: 2015-08-24 23:32:19.889406
#+PROPERTY: ID KR3k0045
#+PROPERTY: BASEEDITION WYG    
#+PROPERTY: JUAN 卷九十三
<pb:KR3k0045_WYG_093-1a>¶
欽定四庫全書¶
　喻林卷九十三　　　　　明　徐元太　撰¶
　　學業門(三/)¶
　　　博古¶
天在山中大畜君子以多識前言往行以畜其徳(易大/畜)¶
聼逺音者聞其疾而不聞其舒望逺者察其貎而不察¶
其形立乎定哀以指隠桓隠桓之日逺矣(榖梁桓公/十四年)¶
食肉不食馬肝不為不知味言學者無言湯武受命不¶
<pb:KR3k0045_WYG_093-1b>¶
為愚(史記儒/林傳)¶
書非史記周圖仲尼不采道非虚無自然嚴平不演海¶
以受淤歳一蕩清君子博識非禮不視(蜀志秦/宓傳)¶
仲尼嚴平會聚衆書以成春秋指歸之文故海以合流¶
為大君子以博識為𢎞(蜀志秦/宓傳)¶
視漢臣之三篋似渉䝉山對梁相之五車若吞雲夢(隋/書)¶
(崔廓隠/逸傳)¶
上學以神聼中學以心聼下學以耳聼以耳聼者學在¶
<pb:KR3k0045_WYG_093-2a>¶
皮膚以心聼者學在肌肉以神聼者學在骨髓(文子/道徳)¶
天下無粹白狐而有粹白之裘掇之衆白也善學者若¶
齊王之食雞必食其蹠數千而後足(淮南子/説山訓)¶
昔者蒼頡作書容成造厯胡曹為衣后稷耕稼儀狄作¶
酒奚仲為車此六人者皆有神明之道聖智之迹故人¶
作一事而遺後世非能一人而獨兼有之各悉其知貴¶
其所欲逹遂為天下備今使六子者易事而明弗能見¶
者何萬物至衆而知不足以奄之周室以後無六子之¶
<pb:KR3k0045_WYG_093-2b>¶
賢而皆修其業當世之人無一人之才而知其六賢之¶
道者何敎順施續而知能流通由此觀之學不可已明¶
矣(淮南子/修務訓)¶
有鳥將來張羅待之得鳥者一目也今為一目之羅無¶
時得鳥矣道雖要也非博無以通矣博其方約其説(小/荀)¶
(子時/事)¶
道之於心也猶火之於人目也中穽深室幽黑無見及¶
設盛燭則百物彰矣此則火之耀也非目之光也而目¶
<pb:KR3k0045_WYG_093-3a>¶
假之則為明矣天地之道神明之為不可見也學問聖¶
典心思道術則皆來覩矣此則道之材也非心之明也¶
而人假之則為己知矣是故索物於夜室者莫良於火¶
索道於當世者莫良於典典者經也(潛夫論/讚學)¶
人目不見青黄曰盲耳不聞宫商曰聾鼻不知香臭曰¶
癕癕聾與盲不成人者也人不博覽者不聞古今不見¶
事類不知然否猶目盲耳聾鼻癕者也(王充論衡/別通篇)¶
人好觀圖畫者圖上所畫古之列人也見列人之面孰¶
<pb:KR3k0045_WYG_093-3b>¶
與觀其言行置之空壁形容具存人不激勸者不見言¶
行也古賢之遺文竹帛之所載粲然豈徒墻壁之畫哉¶
(王充論衡/别通篇)¶
法令之家不見行事議罪不可審章句之生不覽古今¶
論事不實(王充論衡/别通篇)¶
耕夫多殖嘉榖謂之上農夫其少者謂之下農夫學士¶
之才農夫之力一也能多種穀謂之上農能博學問謂¶
之上儒(王充論衡/别通篇)¶
<pb:KR3k0045_WYG_093-4a>¶
大川旱不枯者多所疏也潢汙兼日不雨泥輙見者無¶
所通也是故大川相間小川相屬東流歸海故海大也¶
海不通於百川安得巨大之名夫人含百家之言猶海¶
懐百川之流也不謂之大者是謂海小於百川也(王充/論衡)¶
(别通/篇)¶
如皆為用則多者為上少者為下累積千金比於一百¶
孰為富者(王充論衡/自紀篇)¶
大樂之成非取乎一音嘉膳之和非取乎一味聖人之¶
<pb:KR3k0045_WYG_093-4b>¶
徳非取乎一道故曰學者所以總羣道也羣道統乎己¶
心羣言一乎己口唯所用之故出則元亨處則利貞黙¶
則成象語則成文述千載之上若共一時論殊俗之類¶
若與同室度幽明之故若見其情原治亂之漸若指已¶
效(徐幹中/論治學)¶
誠須所師必深必博猶渉滄海而摙水造長洲而伐木¶
獨以力劣為患豈以物少為憂哉(抱朴子内/篇袪惑)¶
古人歎息於才難故謂百世為随踵不以璞非崑山而¶
<pb:KR3k0045_WYG_093-5a>¶
棄耀夜之寳不以書不出聖而廢助教之言(抱朴子外/篇尚博)¶
朱緑所以改素絲訓誨所以移蒙蔽披𤣥雲而揚大明¶
則萬物無所隠其狀矣舒竹帛而考古今則天地無所¶
藏其情矣(抱朴子外/篇朂學)¶
渉若渉水獵若獵獸言歴覽之不專精也(前漢書註/賈山傳)¶
三墳五典八索九丘葢聖人之陳迹耳子何好焉予曰¶
上紀五帝之盛下述百王之義粲粲如列宿落落如連¶
珠雖復退居窮處簞食瓢飲未始失其樂矣予可得無¶
<pb:KR3k0045_WYG_093-5b>¶
好乎(太平御覽/人事部樂)¶
成少伯工吹竽見安昌侯張子夏鼓琴謂曰音不通千¶
曲以上不足以為知音(太平御覽/樂部竽)¶
夫觀書者譬猶登東嶽而知邱陵之嵔㠥也浮滄海而¶
知江河之不廣也見日月而知衆星之照微也仰聖人¶
而知衆説之少觀也(太平御覽/學部敎學)¶
譬如大醫觀諸草木皆入醫方種種方便救治疾病皆¶
得差愈(无上内秘藏/經顯道品)¶
<pb:KR3k0045_WYG_093-6a>¶
譬如王守藏者知王帑藏中金銀珠玉瑠璃珍寳有其¶
多少(那/經)　(比丘/上)¶
　　　存心¶
今夫蹶者趨者是氣也而反動其心(孟子公/孫丑上)¶
人有雞犬放則知求之有放心而不知求學問之道無¶
他求其放心而已矣(孟子告/子上)¶
今有無名之指屈而不信非疾痛害事也如有能信¶
之者則不逺秦楚之路為指之不若人也指不若人¶
<pb:KR3k0045_WYG_093-6b>¶
則知惡之心不若人則不知惡此之謂不知類也(孟子/告子)¶
(上/)¶
饑者甘食渇者甘飲是未得飲食之正也饑渴害之也¶
豈惟口腹有饑渴之害人心亦皆有害人能無以饑渴¶
之害為心害則不及人不為憂矣(孟子盡/心上)¶
山徑之蹊間介然用之而成路為間不用則茅塞之矣¶
今茅塞子之心矣(孟子盡/心下)¶
人知求雞犬莫知求其心者惑也學問所以求之矣(趙/氏)¶
<pb:KR3k0045_WYG_093-7a>¶
(註孟子/告子上)¶
人之心莫隠乎慈莫便乎恕赤子匍匐使我心惻隠於¶
慈故也凌波而先濟跋而望乎後之人便於恕故也此¶
心之弗失焉可以事帝矣可以格天矣可以入道矣(子/華)¶
(子執/中)¶
人中虚圓不徑寸神明舍焉事物交滑如理亂棼如渉¶
驚浸一則以之怵惕一則以之忌諱一則以之懲創是¶
則一日之間一時之頃而徑寸之地如炎如氷矣(子華/子北)¶
<pb:KR3k0045_WYG_093-7b>¶
(宫子/仕)¶
心胸之兩間其容幾何然則歴陸嶔嶇太行鴈門横塞¶
之靈臺之闗勺水之不通而奚以有容嗜欲炎之好憎¶
氷之炎與氷交戰焉則必兩相傷者矣(子華子/執中)¶
目視雕琢者明愈傷耳聞交響者聰愈傷心思𤣥妙者¶
心愈傷(闗尹子/五鑑)¶
次二植中樞周無隅測曰植中樞立督慮也(太𤣥經/第一周)¶
初一藏心於淵美厥靈根測曰藏心於淵神不外也(太/𤣥)¶
<pb:KR3k0045_WYG_093-8a>¶
(經第/六養)¶
六根不淨當洗其心心不受垢自無諸穢故心為宰官¶
統御一切降伏其心猶馭猛虎如有縱怠反傷汝身(虚/皇)¶
(四十/九章)¶
譬如善調馬師随馬𢤱悷即時能伏(大寳積經卷/一百一十二)¶
心如獼猴貪六欲故心如畫師能起種種業因縁故(大/寳)¶
(積經卷一/百一十二)¶
無甘蔗子則無種種石蜜諸味若無菩提心者亦無種¶
<pb:KR3k0045_WYG_093-8b>¶
種三寳諸味(大方等大/集經卷九)¶
以是正心能制諸惡如執鉤筞邪法不生(大方廣佛/華嚴經卷)¶
(十二/)¶
發寳馬心離𢤱悷不調故發大車心載一切故發大象¶
心伏諸根故發大山心一切惡風不能動故發小犬心¶
離瞋恚故(大方廣佛華嚴/經卷五十八)¶
菩提心者則為浄水洗濯一切煩惱垢故菩提心者則¶
為大風一切世間無障礙故菩提心者則為盛火能燒¶
<pb:KR3k0045_WYG_093-9a>¶
一切邪見愛故菩提心者則為浄日普照一切衆生類¶
故(大方廣佛華嚴/經卷五十九)¶
菩提心者則為利劍斬除一切煩惱惡故菩提心者則¶
為金搥壊散一切憍慢山故(大方廣佛華嚴/經卷五十九)¶
菩提心者則為釿斧斫伐無知諸苦樹故菩提心者則¶
為器仗防䕶一切諸艱難故(大方廣佛華嚴/經卷五十九)¶
菩提心者則為勇健摧滅煩惱諸怨敵故菩提心者則¶
為善鑷抜出一切煩惱刺故菩提心者則為尊主於餘¶
<pb:KR3k0045_WYG_093-9b>¶
一切莫能勝故(大方廣佛華嚴/經卷五十九)¶
菩提心者則為浄燈普照一切諸法界故菩提心者則¶
為淨眼悉能覩見邪正道故菩提心者則為大道皆令¶
得入一切智城故(大方廣佛華嚴/經卷五十九)¶
菩提心者則為寳象悉能調伏一切根故菩提心者則¶
為寳馬逺離諸惡𢤱悷法故(大方廣佛華嚴/經卷五十九)¶
菩提心者則為沃燋消盡一切不善法故菩提心者則¶
為金剛壊散一切諸惡法故(大方廣佛華嚴/經巻五十九)¶
<pb:KR3k0045_WYG_093-10a>¶
菩提心者則為如意珠具足一切切徳利故菩提心者¶
則為天徳瓶滿足一切所欲樂故菩提心者則為劫初¶
樹出生一切莊嚴具故菩提心者則為恒娑相衣不受¶
一切諸塵垢故(大方廣佛華嚴/經卷五十九)¶
譬如飛鳥獼猴不適止一處也心所因不適止一處也¶
(佛遺目摩尼/寳經推六)¶
人心溢盪猶如風電獼猴擲樹海波潮浪(蘓婆呼童/子經卷上)¶
如蟻守卵如犛牛愛尾如䕶一子如䕶一眼如巫師䕶¶
<pb:KR3k0045_WYG_093-10b>¶
身如貧人䕶寳如海師䕶舶(解脱道論/卷一藁一)¶
持心當如西方石石在中庭雨墮亦不能壊日炙亦不¶
能消風吹亦不能起(佛説阿含正/行經敬六)¶
意駚於響難䕶難禁(法句經/心意品)¶
藏六如龜防意如城慧與魔戰勝則無患(法句經/心意品)¶
諸善中獨有一心最第一人能一其心諸善皆随之譬¶
如樓陛當有所倚諸為善者皆著一心(那先比丘/經卷上)¶
以能伏心如猫制鼠(禪要呵/欲經)¶
<pb:KR3k0045_WYG_093-11a>¶
如馬不著轡勒左右噉草不肯進路若著轡勒則噉草¶
意斷随人意去(大智度論/卷六十八)¶
心之可畏甚於毒蛇惡獸怨賊大火越逸未足喻也¶
動轉輕躁但觀於蜜不見深坑譬如狂象無鉤猿猴¶
得樹騰躍踔躑難可禁制當急挫之無令放逸(遺教/經論)¶
(離十/二)¶
勿令放逸入於五欲譬如牧牛之人執杖視之不令縱¶
逸犯人苖稼(遺教經論/離十二)¶
<pb:KR3k0045_WYG_093-11b>¶
　　　涵養¶
宋人有閔其苖之不長而揠之者芒芒然歸謂其人¶
曰今日病矣予助苖長矣其子趨而往視之苖則槁¶
矣天下之不助苖長者寡矣以為無益而舍之者不¶
耘苖者也助之長者揠苖者也非徒無益而又害之¶
(孟子公/孫丑上)¶
牛山之木嘗美矣以其郊於大國也斧斤伐之可以為¶
美乎是其日夜之所息雨露之所潤非無萌蘖之生焉¶
<pb:KR3k0045_WYG_093-12a>¶
牛羊又從而牧之是以若彼濯濯也人見其濯濯也以¶
為未嘗有材焉此豈山之性也哉雖存乎人者豈無仁¶
義之心哉所以放其良心者亦猶斧斤之於木也旦旦¶
而伐之可以為美乎其日夜之所息平旦之氣其好惡¶
與人相近也者幾希則其旦晝之所為有梏亡之矣梏¶
之反覆則其夜氣不足以存夜氣不足以存則其違禽¶
獸不逺矣人見其禽獸也而以為未嘗有才焉者是豈¶
人之情也哉故茍得其養無物不長茍失其養無物不¶
<pb:KR3k0045_WYG_093-12b>¶
消(孟子告/子上)¶
誠得其養若雨露於草木法度於仁義何有不長也誠¶
失其養若斧斤牛羊之消草木利欲之消仁義何有不¶
盡也(趙氏註孟/子告子上)¶
夫火熱而水滅之金剛而火銷之木強而斧伐之水流¶
而土遏之惟造物者物莫能勝也故中欲不出謂之扃¶
外邪不入謂之塞中扃外閉何事之不節外閉中扃何¶
事之不成弗用而後能用之弗為而後能為之(淮南子/主術訓)¶
<pb:KR3k0045_WYG_093-13a>¶
(下/)¶
次二閑其藏固珍寳測曰閑其藏中心淵也(大𤣥經/第一閑)¶
風者隂陽亂氣激發而起者也猶人之内氣因喜怒哀¶
樂激越而發也(太平御覽/天部九風)¶
庾公造伯仁曰君何所欣悦而忽肥庾曰君復何所憂¶
慘而忽瘠伯仁曰吾無所憂直是清虚日來滓穢日去¶
(太平御覽/人事部肥)¶
嬰兒之姿貴養厚敦(西昇/經)¶
<pb:KR3k0045_WYG_093-13b>¶
譬如畫石其文恒在畫水易滅勢不可住瞋恚難除譬¶
如畫石善根易滅猶如畫水是故此心難得調伏如大¶
火聚其明久住電光之明其光不停瞋如火聚慈如電¶
火是故此心難得調伏(元陽妙/經卷五)¶
煩惱之人堅牢難去眞道之心輕浮易去譬如家犬不¶
畏於人山林野鹿見人怖走瞋恚難去如守家犬慈心¶
易失猶如野鹿是故此心難可調伏(元陽妙/經巻五)¶
能令衆生善根成熟增長善芽(大方等大/集經卷一)¶
<pb:KR3k0045_WYG_093-14a>¶
譬如調馬師馬有搪揬者當數數敎之久後調好(佛遺/日摩)¶
(尼寳經/推六)¶
猶如鬘師以水灑華使不萎枯潤澤鮮明(長阿含經/卷十八)¶
如良地有娑羅林彼中有守娑羅林人明健不懈諸娑¶
羅根以時鋤掘平髙塡下糞沃溉灌不失其時若其邊¶
有穢惡草生長盡拔棄之若有横曲不調直者盡&KR0008;治¶
之若有極好中直樹者便擁護養随時鋤掘糞沃溉灌¶
不失其時如是良地娑羅樹林轉茂盛好(中阿含經/卷三十五)¶
<pb:KR3k0045_WYG_093-14b>¶
佛呼沙門問之汝處于家將何修為對曰恒彈琴佛言¶
絃緩何如曰不鳴矣絃急何如曰聲絶矣急緩得中何¶
如諸音普調佛告沙門學道猶然執心調適道可得矣¶
(佛説四十二/章經尺一)¶
譬象調正可中王乘(法句經/象喻品)¶
制根從正如馬調御(法句經/羅漢品)¶
猶如榖種子入地即變易随時溉灌萌芽得長(出曜經/三愛品)¶
譬如王有守門者知王有所敬者知王有所不敬者知¶
<pb:KR3k0045_WYG_093-15a>¶
有利王者知有不利王者守門者知王所敬者知利王¶
者便内之知王不敬者知不利王者守門者即不内那¶
先言人持意亦如是諸善者當内之諸不善者不當内¶
守意制心譬亦如是(那先比丘/經卷上)¶
知色知相知刮刷知覆瘡知作烟知好道知牛所宜處¶
知好度濟知安隠處知留乳知養牛主若放牛人知此¶
十一法能令牛羣蕃息(大智度/論卷二)¶
　　　充才¶
<pb:KR3k0045_WYG_093-15b>¶
有荏染然柔忍之木是維可以為弓之幹我乃緡被之¶
以絲則有絃而成弓可以為弓明矣亦猶温温然寛柔¶
之人是維可以為徳之基我乃敎訓之以學則有能而¶
成徳可以為法矣(毛詩正/義抑)¶
孔子曰野哉君子不可以不學見人不可以不飾不飾¶
無貎無貎不敬不敬無禮無禮不立夫逺而有光者飾¶
也近而逾明者學也譬之如洿邪水潦灟焉莞蒲生焉¶
從上觀之誰知其非源泉也(大戴禮/記勸學)¶
<pb:KR3k0045_WYG_093-16a>¶
子路曰南山有竹不揉且直斬而用之達於犀革以此¶
言之何學之有子曰栝而羽之鏃而礪之其入之不亦¶
深乎(孔子家語/子路初見)¶
良玉不琢資質潤美不待刻琢此亡異於達巷黨人不¶
學而自知也然則常玉不琢不成文章君子不學不成¶
其徳(前漢書董/仲舒傳)¶
龍淵太阿出昆吾之金和氏之璧由井里之田礱之以¶
砥礪錯之以他山故能致連城之價為命世之寳學亦¶
<pb:KR3k0045_WYG_093-16b>¶
人之砥礪也(魏志文/帝紀註)¶
荆山之璞雖美不琢不成其寳顔冉之才雖茂不學不¶
𢎞其量(晋書景/帝紀)¶
班爾之妙曲木變容朱藍所染素絲改色(隋書李/徳林傳)¶
若使貴遊之輩飾以明經可謂稽山竹箭加之以括羽¶
(北齊書/儒林傳)¶
和之璧井里之厥也玉人琢之為天子寳(荀子/大畧)¶
且天生人也而使其耳可以聞不學其聞不若聾使其¶
<pb:KR3k0045_WYG_093-17a>¶
目可以見不學其見不若盲使其口可以言不學其言¶
不若爽使其心可以知不學其知不若狂故凡學非能¶
益也達天性也(吕氏春/秋尊師)¶
夫瘠地之民多有心者勞也沃地之民多不才者饒也¶
由此觀之知人無務不若愚而好學(淮南子/修務訓)¶
弓待檠而後能調劍待砥而後能利玉堅無敵鏤以為¶
獸首尾成形礛諸之功木直中繩揉以為輪其曲中規¶
隠括之力唐碧堅忍之類猶可刻鏤揉以成器用又況¶
<pb:KR3k0045_WYG_093-17b>¶
心意乎(淮南子/修務訓)¶
劍雖利不厲不斷材雖美不學不髙雖有旨酒嘉殽不¶
嘗不知其㫖雖有善道不學不達其功故學然後知不¶
足敎然後知不究(韓詩/外傳)¶
雖有良玉不刻鏤則不成器雖有美質不學則不成(韓/詩)¶
(外傳/)¶
砥所以致於刃學所以盡其才(鹽鐵論/殊路)¶
夫學者崇名立身之本也儀狀齊等而餙貎者好質性¶
<pb:KR3k0045_WYG_093-18a>¶
同倫而學問者智(説苑/建本)¶
騏驥雖疾不遇伯樂不致千里干將雖利非人力不能¶
自斷焉烏號之弓雖良不得排檠不能自任人才雖髙¶
不務學問不能致聖(説苑/建本)¶
學所以益才也礪所以致刃也吾嘗幽處而深思不若¶
學之速吾嘗跂而望不若登髙之博見(説苑/建本)¶
有刀者礲諸有玉者錯諸不礲不錯焉攸用礲而錯諸¶
質在其中矣(揚子/學行)¶
<pb:KR3k0045_WYG_093-18b>¶
工欲善其事必先利其器王欲宣其義必先讀其智易¶
曰君子以多識前言徃行以畜其徳是以人之有學也¶
猶物之有治也故夏后之璜楚和之璧雖有美璞卞和¶
之資不琢不錯不離礫石夫瑚簋之器朝祭之服其始¶
也乃山野之木蠶繭之絲耳使巧倕加繩墨而制之以¶
斤斧女工加五色而制之以機杼則皆成宗廟之器黼¶
黻之章可著於鬼神可御於王公而况君子敦貞之質¶
察敏之才攝之以良朋敎之以明師文之以禮樂導之¶
<pb:KR3k0045_WYG_093-19a>¶
以詩書讚之以周易明之以春秋其有濟乎(潛夫論/讚學)¶
骨曰切象曰磋玉曰琢石曰磨切磋琢磨乃成寳器人¶
之學問知能成就猶骨象玉石切磋琢磨也(王充論衡/量知篇)¶
學猶飾也器不飾則無以為美觀人不學則無以有懿¶
徳有懿徳故可以經人倫為美觀故可以供神明故書¶
曰若作梓材既勤樸斵惟其塗丹雘(徐幹中/論治學)¶
馬雖有逸足而不閑輿則不為良駿人雖有美質而不¶
習道則不為君子故學者求習道也若有似乎畵采𤣥¶
<pb:KR3k0045_WYG_093-19b>¶
黄之色既著而純皓之體斯亡敝而不渝孰知其素歟¶
(徐幹中/論治學)¶
南威青琴姣冶之極而必俟盛飾以增麗回賜游夏雖¶
天才雋朗而實湏墳誥以廣智(抱朴子外/篇博喻)¶
泣血之寳仰礛䃴以摛景沉閭孟勞須楚砥以斂鋒騮¶
驛待王孫而致逺令質俟隠括而成徳(抱朴子外/篇博喻)¶
文梓干雲而不可名臺榭者未加班輸之結構也天然¶
爽朗而不可謂之君子者不識大倫之臧否也(抱朴子/外篇朂)¶
<pb:KR3k0045_WYG_093-20a>¶
(學/)¶
雖云色白匪染弗麗雖云味甘匪和弗美故瑶華不琢¶
則燿夜之景不發丹青不治則純鈞之勁不就火則不¶
鑽不生不扇不熾水則不决不流不積不深故質雖在¶
我而成之由彼也(抱朴子外/篇朂學)¶
呉簳質勁非筈羽而不美越劍性利非淬礪而不銛人¶
性譞惠非積學而不成(劉子/崇學)¶
不登峻岑不知天之髙不瞰深谷不知地之厚不遊六¶
<pb:KR3k0045_WYG_093-20b>¶
藝不知智之源(劉子/崇學)¶
青出於藍而青於藍染使然也氷生於水而冷於水寒¶
使然也鏡出於金而明於金瑩使然也戎夷之子生而¶
同聲長而異語敎使然也(劉子/崇學)¶
海蚌未剖則明珠不顯崑竹未斷則鳯音不彰情性未¶
鍊則神明不發(劉子/崇學)¶
耳形完而聼不聞者聾也目形全而視不見者盲也人¶
性美而不監道者不學也(劉子/崇學)¶
<pb:KR3k0045_WYG_093-21a>¶
夫繭繰以為絲織為縑紈繢以黼黻則王侯服之學為¶
禮儀絲以文藻而世人榮之繭之不繰則素絲蠧於筐¶
籠人之不學則才智腐於心胸(劉子/崇學)¶
譬諸金木金性苞水木性藏火故鍊金則水出鑽木而¶
火生人能務學鑽鍊其性則才慧發矣(劉子/崇學)¶
不及盛年講肄道義使明珠加磨瑩之功荆璞發採琢¶
之榮不亦良可惜乎(補文選戴/邈學校疏)¶
皎皎練練得藍則青得丹則赤得蘖則黄得湼則黒玉¶
<pb:KR3k0045_WYG_093-21b>¶
不琢則南山之圓石(意林/正部)¶
水性雖能流不導則不通人性雖能智不敎則不逹學¶
猶植也不學將落(意林成/敗志)¶
象弭飾堂谿之材鷲羽加淇園之竹(文苑英華周/宣帝檄一)¶
明珠不瑩焉發其光寳玉不琢不成璋珪(太平御覽珍/寳部珠下)¶
鐵使平越之工鑄之以為劍而弗加砥礪則以刺不入¶
擊不斷磨之以礱礪加之以黄砥則刺也無前擊也無¶
下自是觀之礪之與弗礪其相去逺矣今人皆礪其劒¶
<pb:KR3k0045_WYG_093-22a>¶
而弗知礪其身夫學身之砥礪也(太平御覽/雜物部礪)¶
志不務學弗能成才如以盆盎之水求一山之形形不¶
可得則志由此惑(何氏語/林識鑒)¶
譬如有人遇得寳珠示治寳者言我此寳價直無量然¶
其形色未甚光鮮汝當為我如法磨瑩但令鮮淨勿懐¶
形色其治寳者随彼所言依法專心如如磨瑩如是如¶
是光色漸發乃至究竟映徹表裏既修治已價直無量¶
(波羅蜜多經卷/五百七十五)¶
<pb:KR3k0045_WYG_093-22b>¶
譬如芽種皆依地生由勤溉灌令芽生長(蘓婆呼童/子經卷上)¶
　　　求明¶
誰能革濁清我濯溉誰能昭闇啟我童昩(後漢書/傅毅傳)¶
不知而問堯舜無有而求天府先王之道則堯舜已六¶
二之博則天府已(荀子/大畧)¶
朱儒問徑天髙於修人修人不知曰子雖不知猶近之¶
於我故凡問事必於近者(淮南子/説山訓)¶
通於學者若車軸轉轂之中不運於己與之致千里終¶
<pb:KR3k0045_WYG_093-23a>¶
而復始轉無窮之源不通於學者若迷惑告之以東西¶
南北所居聆聆背而不得不知凡要(淮南子/説山訓)¶
太山之髙背而弗見秋毫之末視之可察(淮南子/説林訓)¶
夫指之拘也莫不事申也心之塞也莫知務通也不明¶
於類也(淮南子/泰族訓)¶
人心必有明焉必有悟焉如火得風而炎熾如水赴下¶
而流速(徐幹中/論治學)¶
民之初載其矇未知譬如寳在於𤣥室有所求而不見¶
<pb:KR3k0045_WYG_093-23b>¶
白日照焉則羣物斯辯矣學者心之白日也(徐幹中/論治學)¶
茍得其要則八極之外如在指掌百代之逺有若同時¶
不必在乎庭宇之左右俟乎瞻視之所及然後知之也¶
(抱朴子外/篇對俗)¶
欲超千里於終朝必假追影之足欲凌洪波而遐濟必¶
因艘檝之器欲見無外而不下堂必由之乎載籍欲測¶
淵㣲而不役神必得之乎明師(抱朴子外/篇朂學)¶
浚井不渫則混濘滋積嘉榖不芸則荑莠彌蔓學而不¶
<pb:KR3k0045_WYG_093-24a>¶
思則疑閡實繁講肄不精則長惑喪功(抱朴子外/篇博喻)¶
登𤣥圃者悟丘阜之卑浮溟海者識池沼之褊披九典¶
乃覺墻面之篤蔽聞至道乃知拘俗之多迷(抱朴子外/篇廣譬)¶
㓜而學者如日出之光老而學者如秉燭夜行猶賢乎¶
瞑目而無見者也(顔氏家/訓務學)¶
耳之初窒目之始昧必不恡百金遭醫千里人不渉學¶
猶心之聾盲不知逺祈明師以攻心術性之蔽也(劉子/崇學)¶
夫兩葉掩目則冥黙無覩雙珠填耳必寂寞無聞葉作¶
<pb:KR3k0045_WYG_093-24b>¶
目蔽珠為耳鯁二闗外擁視聼内隔固其宜也(劉子/專學)¶
天以神明光燭幽明照曜四方人以潛心鈎深致逺探¶
賾索隠(揚子法言/註問神篇)¶
以明照物明盡則照窮而勿照之明猶無得之得無得¶
而得斯為眞得故勿照之明斯為眞明矣演眞明而廣¶
照何止鑒窮沙界乎(李善註文選王簡/棲頭陁寺碑文)¶
人皆知滌其器莫知洗其心君子審其宗而後學明其¶
道而後行(意林物/理論)¶
<pb:KR3k0045_WYG_093-25a>¶
登山小魯汎海難沂叅珉見璧辯礫知璣(藝文類聚内/典部内典頌)¶
若風之吹雲明乎若見蒼天(黄帝素問靈樞/經九鍼十二原)¶
猶如半月漸見光明(元陽妙/經卷二)¶
亦如有人處於闇室執大炬火悉見諸物元陽法炬亦¶
復如是(元陽妙/經卷九)¶
如於暗室得大明燈普使一切得是光明(三十六部尊/經上眞經偈)¶
猶如明鏡能見色象了了分明種種差别是鏡中象不¶
可定説是有是無而亦得言鏡中有像一切衆生心鏡¶
<pb:KR3k0045_WYG_093-25b>¶
明故見眞道像又如止水無濤波故影現日月星辰飛¶
鳥日月星辰及以飛鳥悉見水底一切諸物亦見自影¶
了了分明此水物及所見影俱非眞實不可言有不可¶
言無一切衆生心水澄清見道身影亦復如是(靈寳秘/蜜經)¶
如燈破闇名之為滅(海空智藏/經哀歎品)¶
又如鑛中金治已轉增明(大寳積經/卷二十八)¶
譬如有鏡塵翳所覆或取塼末及以油灰磨拭令淨(大/寳)¶
(積經卷/五十五)¶
<pb:KR3k0045_WYG_093-26a>¶
猶如日月雲霧覆蔽猛風卒起吹令四散而此日月忽¶
然大明(大寳積經/卷五十五)¶
譬如小燈燭光或在壁或在室能滅大黒闇分(大寳積/經卷一)¶
(百十/)¶
譬如千歳𡨕室未曾見明若然燈時闇寧有念我久住¶
此不欲去耶(大寳積經卷/一百一十二)¶
譬如有藥名無垢光若復有人用塗其眼眼得清淨一¶
切暗色不能為障(大方廣佛華/嚴經卷二)¶
<pb:KR3k0045_WYG_093-26b>¶
譬如日出光之所及衆闇咸除日沒光謝闇便如故(大/乘)¶
(顯識經/推三)¶
譬如熱鐵團熱去鐵無損解脱者亦爾惑盡而清凉(大/乘)¶
(密嚴經/卷上)¶
譬如室内久來有闇若將燈入即便闇滅(蘇婆呼童/子經卷下)¶
問慧者如㝠中有燈火(佛説阿含正/行經敬六)¶
譬如人有鏡不明不見形磨去其垢即自見形人已去¶
貪婬瞋恚愚癡譬如磨鏡(佛説阿𠲒正/行經敬六)¶
<pb:KR3k0045_WYG_093-27a>¶
譬如日出衆㝠皆索(修行道地/經菩薩品)¶
譬如日月以五事覆曀烟雲塵霧羅㬋阿修羅手障則¶
不能明照人心亦如是為五葢所覆自不能利亦不能¶
益人(大智度論/卷十七)¶
治暗光明復有三種一在夜分謂星月等二在晝分謂¶
日光明三在俱分謂火珠等(瑜伽師地/論卷十一)¶
當知初明治三種暗一者夜暗二者雲暗三者障暗(瑜/伽)¶
(師地論/卷十一)¶
<pb:KR3k0045_WYG_093-27b>¶
千載闕疑從春氷而俱泮一世顛倒與浮雲而俱開(𢎞/明)¶
(集卷/十)¶
夫日舒則夜卷月生則隂滅燈之破暗猶慧之銷障(法/苑)¶
(珠林卷/三十五)¶
　¶
　¶
　¶
　喻林卷九十三¶
