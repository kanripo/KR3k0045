# -*- mode: mandoku-view; -*-
#+TITLE: 喻林
#+DATE: 2015-08-24 23:32:19.541539
#+PROPERTY: ID KR3k0045
#+PROPERTY: BASEEDITION WYG    
#+PROPERTY: JUAN 卷七十九
<pb:KR3k0045_WYG_079-1a>¶
欽定四庫全書¶
　喻林卷七十九　　　　　明　徐元太　撰¶
　　德行門(一/)¶
　　　孝弟¶
凱風自南吹彼棘心棘心夭夭母氏劬勞(詩國風/凱風)¶
睍(與演/同)睆(與莞/同)黄鳥載好其音有子七人莫慰母心(詩/國)¶
(風凱/風)¶
爰有寒泉在浚之下有子七人母氏勞苦(詩國風/凱風)¶
<pb:KR3k0045_WYG_079-1b>¶
常棣之華鄂(五各/反)不韡韡(音/偉)凡今之人莫如兄弟(詩小/雅常)¶
(棣/)¶
脊(音/積)令(音/零)在原兄弟急難(叶泥沿反○/詩小雅常棣)¶
蓼蓼者莪匪莪伊蒿哀哀父母生我劬勞蓼蓼者莪匪¶
莪伊蔚哀哀父母生我勞瘁(詩小雅/蓼莪)¶
南山烈烈飄風發發民莫不穀我獨何害(叶音/曷)○南山¶
律律飄風弗弗民莫不穀我獨不卒(詩小雅/蓼莪)¶
杕杜君子敎人孝友之詩(詩說/魏)¶
<pb:KR3k0045_WYG_079-2a>¶
陟岵孝子行役思念父母也(毛詩/陟岵)¶
鴇羽刺時也昭公之後大亂五世君子下從征役不得¶
養其父母而作是詩也(毛詩/鴇羽)¶
常棣燕兄弟也(毛詩/常棣)¶
南陔孝子相戒以養也白華孝子之潔白也(毛詩/南陔)¶
蓼莪刺幽王也民人勞苦孝子不得終養爾(毛詩/蓼莪)¶
鄂足得華之光明則韡韡然盛弟以敬事兄兄以榮覆¶
弟恩義之顯亦韡韡然(鄭氏箋/詩常棣)¶
<pb:KR3k0045_WYG_079-2b>¶
有寒泉在浚邑之下以喻七子在母之前寒泉有益於¶
浚浸潤浚民使得逸樂以興七子無益於母不能事母¶
使母勞苦乃寒泉之不如(毛詩正/義凱風)¶
言黄鳥有睍睆之容貌則又和好其音聲以興孝子當¶
和其顔色順其辭令也(毛詩正/義凱風)¶
由華以覆鄂鄂以承華華鄂相承覆故得韡韡然而光¶
明也華鄂相覆而光明猶兄弟相順而榮顯(毛詩正/義常棣)¶
脊令者水鳥當居於水今乃在於高原之上失其常處¶
<pb:KR3k0045_WYG_079-3a>¶
以喻人當居平安之世今在於急難之中亦失其常處¶
也然脊令既失其常處飛則鳴行則搖不能自舍此則¶
天之性以喻兄弟既在急難而相救亦不能自舍亦天¶
之性(毛詩正/義常棣)¶
孝經鉤命決云孝道者萬世之桎鎋¶
君子將營宫室宗廟為先廏庫為次居室為後凡家造¶
祭器為先犧賦為次養器為後(禮記曲/禮下)¶
其往也如慕其反也如疑(禮記檀/弓上)¶
<pb:KR3k0045_WYG_079-3b>¶
孝子如執玉如奉盈洞洞屬屬然如弗勝如將失之嚴¶
威儼恪非所以事親也(禮記/祭義)¶
創鉅者其日久痛甚者其愈遲(禮記三/年問)¶
未有君而忠臣可知者孝子之謂也未有長而順下可¶
知者弟弟之謂也未有治而能仕可知者先修之謂也¶
(大戴禮記/曽子立孝)¶
其譏子道之不盡奈何曰樂正子春之視疾也復加一¶
飯則脫然俞復損一飯則脫然俞復加一衣則脫然俞¶
<pb:KR3k0045_WYG_079-4a>¶
復損一衣則脫然俞止進藥而藥殺是以君子加弑焉¶
耳(公羊昭公/十九年)¶
祭於室求之於幽祭於堂求之於明祭於祊求之於逺¶
皆孝子博求之意也(何休解公羊/桓公八年)¶
天子親耕以共粢盛王后親蠶以共祭服國非無良農¶
工女也以為人之所盡事其祖禰不若以已所自親者¶
也(穀梁桓公/十四年)¶
今之孝者是謂能養至於犬馬皆能有養不敬何以别¶
<pb:KR3k0045_WYG_079-4b>¶
乎(論語/為政)¶
為不順於父母如窮人無所歸(孟子萬/章上)¶
人少則慕父母知好色則慕少艾有妻子則慕妻子仕¶
則慕君不得於君則熱中大孝終身慕父母(孟子萬/章上)¶
親之過大而不怨是愈疏也親之過小而怨是不可磯¶
也愈疏不孝也不可磯亦不孝也(孟子告/子下)¶
齊宣王欲短喪公孫丑曰為朞之喪猶愈於已乎孟子¶
曰是猶或紾其兄之臂子謂之姑徐徐云爾亦敎之孝¶
<pb:KR3k0045_WYG_079-5a>¶
弟而已矣(孟子盡/心上)¶
昔者明王之以孝治天下也不敢遺小國之臣而況於¶
公侯伯子男乎故得萬國之懽心以事其先王治國者¶
不敢侮於鰥寡而況於士民乎故得百姓之懽心以事¶
其先君治家者不敢失於臣妾而況於妻子乎故得人¶
之懽心以事其親(孝經/)¶
父子之道天性也君臣之義也父母生之續莫大焉君¶
親臨之厚莫重焉(孝經/)¶
<pb:KR3k0045_WYG_079-5b>¶
存器而亡本樂之遁也調器以和聲樂之成也崇養以¶
傷行孝之累也修已以致禄養之大也(後漢書/劉平傳)¶
夫鐘鼓非樂云之本而器不可去三牲非致孝之主而¶
養不可廢(後漢書劉/趙列傳)¶
仁以枝葉扶疏為大孝以心體本根為先(後漢書/延篤傳)¶
近取諸身則耳有聽受之用目有察見之明足有致逺¶
之勞手有飾衞之力功雖顯外本之者心也逺取諸物¶
則草木之生始於萌芽終於彌蔓枝葉扶疏榮華紛縟¶
<pb:KR3k0045_WYG_079-6a>¶
末雖繁蔚致之者根也夫仁人之有孝猶四體之有心¶
腹枝葉之有根本也(後漢書延/篤列傳)¶
太子建議曰君父各有篤疾有藥一丸可救一人當救¶
君邪父邪衆人紛紜或父或君時原在坐不與此論太¶
子諮之於原原勃然對曰父也(魏志邴/原傳註)¶
集苞思蓺黍之勤循陔有採蘭之詠事親之道也(晉書/孝友)¶
(傳/)¶
夫天倫之重共氣分形心睽則葉顇荆枝性合則華承¶
<pb:KR3k0045_WYG_079-6b>¶
棣萼(晉書孝/友傳)¶
五子不滿隅一子何滿朝(晏子春/秋諫下)¶
今人饑見長而不敢先食者將有所讓也勞而不敢求¶
息者將有所代也(荀子性/惡篇)¶
所謂貴德為其近於聖也所謂貴貴為其近於君也所¶
謂貴老為其近於親也所謂敬長為其近於兄也所謂¶
慈幼為其近於弟也曽子曰父母生之子弗敢殺父母¶
置之子弗敢廢父母全之子弗敢闕故舟而不游道而¶
<pb:KR3k0045_WYG_079-7a>¶
不徑能全支體以守宗廟可謂孝矣(吕氏春/秋孝行)¶
養有五道修宫室安牀第節飲食養體之道也樹五色¶
施五采列文章養目之道也正六律和五聲雜八音養¶
耳之道也熟五穀烹六畜和煎調養口之道也和顏色¶
說言語敬進退養志之道也此五者代進而厚用之可¶
謂善養矣(吕氏春/秋孝行)¶
曽子孝於父母昏定晨省調寒溫適輕重勉之於麋粥¶
之間行之於袵席之上而德美重於後世(陸子/愼微)¶
<pb:KR3k0045_WYG_079-7b>¶
土者火之子也五行莫貴於土土之於四時無所命者¶
不與火分功名木名春火名夏金名秋水名冬忠臣之¶
義孝子之行取之土土者五行最貴者也其義不可以¶
加矣五聲莫貴於宫五味莫貴於甘五色莫貴於黄此¶
謂孝者地之義也(春秋繁露/五行對)¶
夫洗爵以盛水升階而進糲禮雖僃然非其貴者也(鹽/鐵)¶
(論孝/養)¶
枯魚銜索幾何不蠧二親之夀忽如過隙草木欲長霜¶
<pb:KR3k0045_WYG_079-8a>¶
露不使賢者欲養二親不待(說&KR0080;/建本)¶
負重道逺者不擇地而休家貧親老者不擇禄而仕(說/&KR0080;)¶
(建本/)¶
樹欲静乎風不定子欲養乎親不待往而不來者年也¶
不可得再見者親也(說苑/敬愼)¶
康叔封與伯禽見商子曰某某也曰吾二子者朝乎成¶
王見周公三見而三笞其說何也商子曰二子盍相與¶
觀乎南山之陽有木焉名曰橋二子者往觀乎南山之¶
<pb:KR3k0045_WYG_079-8b>¶
陽見橋竦焉實而仰反以告乎商子商子曰橋者父道¶
也商子曰二子盍相與觀乎南山之陰有木焉名曰梓¶
二子者往觀乎南山之陰見梓勃焉實而俯反以告商¶
子商子曰梓者子道也(說&KR0080;/建本)¶
或曰猗頓之富以為孝不亦至乎顏其餒矣曰彼以其¶
粗顔以其精彼以其囘顔以其貞(揚子學/行篇)¶
次四食于劇父母采餕若測曰食劇以若為順禄也(太/𤣥)¶
(經第/六劇)¶
<pb:KR3k0045_WYG_079-9a>¶
兄弟相顧當如形之與影聲之與響(顔氏家/訓兄弟)¶
兄弟之際異於他人望深則易怨他親則易弭譬猶居¶
室一宂則塞之一隙則塗之則無頽毁之慮如雀鼠之¶
不䘏風雨之不防壁陷楹淪無可救矣僕妾之為雀鼠¶
妻子之為風雨甚哉(顏氏家/訓兄弟)¶
忠孝者百行之寶歟忠孝不修雖有他善其猶玉屑盈¶
庫不可琢為珪璋剉絲滿篋不可織為綺綬雖多亦奚¶
以為也(劉子/言苑)¶
<pb:KR3k0045_WYG_079-9b>¶
毛詩曰相彼反哺尚在翔禽(李善註文選/補亡詩南陔)¶
有獺有獺在河之涘凌波赴汨噬魴捕鯉嗷嗷林烏受¶
哺於子養隆敬薄惟禽之似(文選補/亾詩)¶
循彼南陔厥草油油彼居之子色思其柔(文選補/亾詩)¶
循彼南陔言採其蘭眷戀庭闈心不遑安(文選補/亾詩)¶
人性茍有一孝則無所不包猶樹根一植百枝生焉(意/林)¶
(唐子/)¶
曽子曰往而不可還者親也故子欲養而親不待是故¶
<pb:KR3k0045_WYG_079-10a>¶
椎牛而葬不如雞豚之逮親存也初吾為吏禄不及釜¶
尚欣欣而喜者非以為多也樂其逮親也既没之後吾¶
嘗南遊於楚得尊官焉堂高九尺車嘗百乘然猶北嚮¶
而泣涕者非為賤也悲不逮吾親也故家貧親老不擇¶
官而仕(藝文類聚/人部孝)¶
曽子每讀喪禮泣下霑襟常以一夕五起視衣之厚薄¶
枕之高卑(藝文類聚/人部孝)¶
㳙塵之孝河海之慈(藝文類聚/人部孝賛)¶
<pb:KR3k0045_WYG_079-10b>¶
九日養親一日餓之寧可言飽多饑少同為孝子穀馬¶
一日餓之馬肥不損於義無傷非可同之(太平御覽/獸部馬五)¶
古有兄弟意欲分異出見三荆同根接葉連陰歎曰木¶
猶欣聚況我而殊異哉還為雍和(初學記人/部友悌)¶
夫孝行之本替本而求末者未見得之者也如或得之¶
君子不貴矣烏者而有返哺況人而無孝心者乎(初學/記鳥)¶
(部烏/)¶
雪山之中有一鸚鵡父母都盲常取好花果先奉父母¶
<pb:KR3k0045_WYG_079-11a>¶
爾時有一田主初種穀時而作願言所種之穀要與衆¶
生而共噉食時鸚鵡子以彼田主先有施心即常於田¶
採取稻穀以供父母是時田主案行苗稼見諸虫鳥揃¶
穀穗處瞋恚懊惱便設羅&KR0224;捕得鸚鵡鸚鵡子言田主¶
先有好心施物無恡由是之故故我敢來採取稻穀如¶
何今者而見網捕且田者如母種子如父實語如子田¶
主如王擁護由已作是語已田主歡喜問鸚鵡言汝取¶
此穀竟復為誰鸚鵡答言有盲父母願以奉之(雜寶藏/經卷一)¶
<pb:KR3k0045_WYG_079-11b>¶
　　廉潔¶
六二不耕穫不菑畬(易无/妄)¶
子云君子不盡利以遺民詩云彼有遺秉此有不斂穧¶
伊寡婦之利故君子仕則不稼田則不漁(禮記/坊記)¶
立於惡人之朝與惡人言如以朝衣朝冠坐於塗炭(孟/子)¶
(公孫/丑上)¶
畜馬乗不察於雞豚伐冰之家不畜牛羊百乗之家不¶
畜聚斂之臣(大學/)¶
<pb:KR3k0045_WYG_079-12a>¶
此朱公之金有如病不宿誡後復歸勿動(史記越/世家)¶
濯淖汚泥之中蟬蛻於濁穢以浮游塵埃之外不獲世¶
之滋垢皭然泥而不滓者也(史記屈/原傳)¶
瑾瑜比潔日月争光(史記屈/原傳賛)¶
使馬如羊不以入廏使金如粟不以入懷(後漢書張/奐列傳)¶
遇九臯之介鳥兮怨素意之不逞遊塵外而瞥天兮據¶
明翳而哀鳴鵰鶚競於貪婪兮我修潔以益榮(後漢書/張衡列)¶
(傳/)¶
<pb:KR3k0045_WYG_079-12b>¶
歴宰金山家無寶鏤之飾連組珠海室靡璫珥之珍(宋/書)¶
(良吏陸/徽傳)¶
蟬腹龜腸為日已久饑虎能嚇人遽與肉餓麟不噬誰¶
為落毛(南齊書王/僧䖍傳)¶
景公問晏子廉政而長久其行何也晏子對曰其行水¶
也美哉水乎清清其濁不無雩途其清無不灑除是以¶
長久也公曰廉政而遫亾其行何也對曰其行石也堅¶
哉石乎落落視之則堅循之則堅内外皆堅無以為久¶
<pb:KR3k0045_WYG_079-13a>¶
是以遫亾也(晏子春/秋問下)¶
惠子相梁莊子往見之或謂惠子曰莊子來欲代子相¶
於是惠子恐搜於國中三日三夜莊子往見之曰南方¶
有鳥其名鵷雛子知之乎夫鵷雛發於南海而飛於北¶
海非梧桐不止非練實不食非醴泉不飲於是鴟得腐¶
鼠鵷雛過之仰而視之曰嚇今子欲以子之梁國而嚇¶
我邪(莊子/秋水)¶
楚昭王失國屠羊說走而從於昭王昭王反國將賞從¶
<pb:KR3k0045_WYG_079-13b>¶
者及屠羊說屠羊說曰大王失國說失屠羊大王反國¶
說亦反屠羊臣之爵禄已復矣又何賞之言王曰强之¶
屠羊說曰大王失國非臣之罪故不敢伏其誅大王反¶
國非臣之功故不敢當其賞王曰見之屠羊說曰楚國¶
之法必有重賞大功而後得見今臣之知不足以存國¶
而勇不足以死寇呉軍入郢說畏難而避寇非故隨大¶
王也今大王欲廢法毁約而見說此非臣之所以聞天¶
下也王謂司馬子綦曰屠羊說居處卑賤而陳義甚高¶
<pb:KR3k0045_WYG_079-14a>¶
子綦為我延之以三旌之位屠羊說曰夫三旌之位吾¶
知其貴於屠羊之肆也萬鍾之禄吾知其富於屠羊之¶
利也然豈可以貪爵禄而使吾君有妄施之名乎說不¶
敢當願復反吾屠羊之肆遂不受也(莊子/讓王)¶
新浴者振其衣新沐者彈其冠人之情也其誰能以已¶
之僬僬受人之掝掝者哉(荀子/不茍)¶
石可破也而不可奪堅丹可磨也而不可奪赤堅與赤¶
性之有也性也者所受於天也非擇取而為之也豪士¶
<pb:KR3k0045_WYG_079-14b>¶
之自好者其不可漫以汙也亦猶此也(吕氏春/秋誠廉)¶
孔子辭廩丘終不盜刀鉤許由讓天子終不利封侯(淮/南)¶
(子汜/論訓)¶
公儀休相魯魯君死左右請閉門公儀休曰止池淵吾¶
不稅蒙山吾不賦苛令吾不布吾已閉心矣何閉於門¶
哉(說苑/政理)¶
伋聞之妄與不如遺棄物於溝壑伋雖貧也不忍以身¶
為溝壑是以不敢當也(說&KR0080;/立節)¶
<pb:KR3k0045_WYG_079-15a>¶
初沐者必拭冠新浴者必振衣(說&KR0080;/談叢)¶
義士不欺心㢘士不妄取以財為草以身為寶(說苑/談叢)¶
次七脂牛正肪(坊/)不濯釜而烹則歐(烏后/切)歍(塢/)之疾至¶
測曰脂牛歐歍不絜志也(太𤣥經/第四竈)¶
次四宛雛沈視食苦貞測曰宛雛沈視擇食方也(太𤣥/經第)¶
(五沈/)¶
言已飲食清潔誠欲使我形貌信而美好中心簡練而¶
合於道要雖長顑頷饑而不飽亦無所傷病也何者衆¶
<pb:KR3k0045_WYG_079-15b>¶
人茍欲飽於財利已獨欲飽於仁義也(王逸註楚/辭離騷經)¶
寧作清水之沉泥不為濁路之飛塵(曹子建/九愁賦)¶
焦螟之卑棲不肯為銜鼠之唳天𤣥蟬之潔饑不願為¶
蜣蜋之穢飽是以禦冦不納鄭陽之惠曽參不美晉楚¶
之寶(抱朴子外/篇廣譬)¶
金鉤桂餌雖珍不能制九淵之沉鱗顯寵豐禄雖貴而¶
不能致無欲之幽人(抱朴子外/篇廣譬)¶
淳風足以濯百代之穢高操足以激將來之濁何必紆¶
<pb:KR3k0045_WYG_079-16a>¶
朱曳紫服冕乗軺被犧牛之文繡吞詹何之香餌朝為¶
張天之炎熱夕成冰冷之委灰(抱朴子外/篇逸民)¶
鷦明非竹實之潔不食君子非道德之禄不居(揚子法/言註問)¶
(明篇/)¶
孝子養父母常自潔如白華之無㸃汙也(李善註文選/補亾詩白華)¶
朝飲木蘭之墜露兮夕餐秋菊之落英(楚辭離/騷經)¶
白華𤣥足在丘之曲堂堂處子無營無欲鮮侔晨葩莫¶
之㸃辱(文選補/亾詩)¶
<pb:KR3k0045_WYG_079-16b>¶
如彼白珪質無塵玷(文選袁宏/名臣序賛)¶
金如粟而弗覩馬如羊而靡入雛雉必懷豚魚不爽由¶
是傾巢舉落望德如歸(文選沈休文/齊昭王碑)¶
其意常墨墨若冠章甫而坐塗炭也(古文苑失名氏/楚相孫叔敖碑)¶
黄金累千不如一賢人而無廉猶衣服之無殺食味之¶
無酸醎(意林/傅子)¶
唯夫金貞玉粹者乃能處而不汙其身耳(藝文類聚人/部鑒誡誥)¶
君子懷琬琰不使涅塵淄(藝文類聚樂/部論樂詩)¶
<pb:KR3k0045_WYG_079-17a>¶
巢父聞由為堯所讓以為汙乃臨池水而洗其耳池主¶
怒曰何以汙我水(藝文類聚人/部隠逸上)¶
大夫有汙瀦之宫雖有美菜有義之士不食(藝文類聚/草部菜蔬)¶
有餽魚於鄭相者鄭相不受或謂曰子嗜魚何故不受¶
對曰吾以嗜魚故不受魚受魚失禄無以食魚不受得¶
禄終身食魚(事文類/聚清廉)¶
利誘人猶飄風之加庶草也惟有直慎者然後不囘(太/平)¶
(御覽天/部九風)¶
<pb:KR3k0045_WYG_079-17b>¶
抱朴子曰𤣥蟬潔饑不羨蜣蜋穢飽故囘之簞瓢有以¶
輕猗頓之富也(埤雅品物/門蛣蜣)¶
管寧嘗與華子魚少相親友共園中鉏菜見地有片金¶
揮鉏如故與瓦石無異華捉而擲去(初學記/人部賢)¶
孔君魚為姑臧長清儉逼下有譏之者答曰奮身處脂¶
膏不能自潤(何氏語/林政事)¶
是人中蓮華世間八法所不染故(瑜伽師地論/卷八十二)¶
　　莊敬¶
<pb:KR3k0045_WYG_079-18a>¶
温温恭人如集于木惴惴(音/贅)小心如臨于谷戰戰兢兢¶
如履薄冰(詩小雅/小宛)¶
濟澤之阿行潦之蘋藻寘諸宗室季蘭尸之敬也(左傳/襄公)¶
(二十/八年)¶
取蘋藻之菜於阿澤之中使服蘭之女而為之主神猶¶
享之以其敬也(杜氏解左傳襄/公二十八年)¶
樹木以本根為幹有幹故枝葉茂焉牆屋以下土為基¶
有基乃牆屋成焉人身以禮敬為本必有禮敬身乃得¶
<pb:KR3k0045_WYG_079-18b>¶
存(春秋正義成/公十三年)¶
出門如見大賓使民如承大祭(論語/顏淵)¶
敬人者非敬人也自敬也貴人者非貴人也自貴也昔¶
者吾嘗見天雨金石與血吾嘗見四月十日並出有與¶
天滑吾嘗見高山之崩深谷之窒大都王宫之破大國¶
之滅吾嘗見高山之為裂深淵之沙竭貴人之車裂吾¶
嘗見稠林之無木平原為谿谷君子為御僕吾嘗見江¶
河乾為坑正冬采榆葉仲夏雨雪霜千乗之君萬乗之¶
<pb:KR3k0045_WYG_079-19a>¶
主死而不葬是故君子敬以成其名小人敬以除其刑¶
(說苑/敬慎)¶
次二目穆穆足肅肅乃貫以棘測曰穆穆肅肅敬出心¶
也(太𤣥經/第四禮)¶
驅之於直道之上斂之乎檢括之中懔乎若跟掛於萬¶
刃慄然有如乗奔以履冰故能多逺悔吝保其貞吉也¶
(抱朴子外/篇崇敎)¶
堅冰之成起於微霜隕隊之咎由於怠嫚(前漢書註/韋賢傳)¶
<pb:KR3k0045_WYG_079-19b>¶
禮如體無體何得為人無禮何能立德(揚子法言/註問道篇)¶
晉灼曰致冰無不先由微霜致墜無不先由驕慢(李善/註文)¶
(選韋孟/諷諫詩)¶
綰髮綰髮髮亦鬢止日祗日祗敬亦愼止(藝文類聚人/部鑒誡詩)¶
　　謙退¶
天道虧盈而益謙地道變盈而流謙鬼神害盈而福謙¶
人道惡盈而好謙謙尊而光卑而不可踰君子之終也¶
(易謙/)¶
<pb:KR3k0045_WYG_079-20a>¶
離利貞亨畜牝牛吉(易離/)¶
飛鳥遺之音不宜上宜下(易小/過)¶
荏(音/任)染柔木言緡之絲(叶新/夷反)温温恭人維德之基(詩大/雅抑)¶
且夫既登而求降階者知人也(左傳襄公/二十四年)¶
日之謙當鳥故曰明夷于飛明之未融故曰垂其翼(左/傳)¶
(昭公/五年)¶
離之一卦為日為鳥日為髙明鳥為微細今日之謙退¶
不得高明下當微細是日光不足故當鳥也(春秋正義/昭公五年)¶
<pb:KR3k0045_WYG_079-20b>¶
正考父佐戴武宣三命兹益共故其鼎銘云一命而僂¶
再命而傴三命而俯循牆而走亦莫余敢侮饘於是鬻¶
於是以餬余口其共也如是(左傳昭/公七年)¶
君子無所争必也射乎揖讓而升下而飲其争也君子¶
(論語/八佾)¶
君子知天下之不可上也故下之知衆人之不可先也¶
故後之温恭愼德使人慕之江海雖左長於百川以其¶
卑也(孔子家/語觀周)¶
<pb:KR3k0045_WYG_079-21a>¶
良賈深藏若虚君子盛德容貌若愚(史記老/莊傳)¶
夫有所貴故有降焉夫有所美故有謙焉譬影響之與¶
形聲相與而立道足者&KR0111;貴賤而一賢愚體公者乗理¶
當而均彼我降挹之義於何而生則謙之為美固不可¶
以語至足之道涉乎大方之家矣(晉書韓/佁傳)¶
正考父一命而傴再命而僂三命而俯循牆而走孰敢¶
不軌如而夫者一命而吕鉅再命而於車上儛三命而¶
名諸父(莊子列/禦冦)¶
<pb:KR3k0045_WYG_079-21b>¶
行而供翼非漬淖也行而俯項非擊戾也偶視而先俯¶
非恐懼也(荀子修/身篇)¶
兔罝之容不失其恭(焦氏易林/坤之困)¶
次五地自冲下于川測曰地自冲人之所聖也(太𤣥經/第一少)¶
上九宻雨溟沐潤于枯瀆三日射谷測曰宻雨射谷謙¶
之靜也(太𤣥經/第一少)¶
次二去彼枯園舍下靈淵測曰舍下靈淵謙道光也(太/𤣥)¶
(經第/五去)¶
<pb:KR3k0045_WYG_079-22a>¶
自虚毁者水息淵木消枝山殺痩澤增肥(太𤣥經/𤣥文)¶
人之為德其猶虚器歟器虚則物注滿則止焉故君子¶
常虚其心志恭其容貌不以逸羣之才加乎衆人之上¶
視彼猶賢自視猶不足也故人願告之而不&KR0786;(徐幹中/論虚道)¶
用壯處謙壯乃全也用壯處壯則觸藩矣(周易畧/例卦畧)¶
火炎上而受制於水水趨下而得志於火故君子不欲¶
多上人(文中子/魏相)¶
通𤣥經曰見不足故能成其賢奢者不長(道德經四/子集解)¶
<pb:KR3k0045_WYG_079-22b>¶
閻浮提人不知禮敬耆舊有德以言化之未可得度是¶
時菩薩自變其身作迦頻闍羅鳥是鳥有二親友一者¶
大象二者獼猴共在必鉢羅樹下住自相問言我等不¶
知誰應為大象言我昔見此樹在我腹下今大如是以¶
此推之我應為長猴言我曾蹲地手挽樹頭以此推之¶
我應為長鳥言我於必鉢羅林中食此樹果子隨糞出¶
此樹得生以是推之我應最大象復說言先生宿舊禮¶
應供養即時大象背負獼猴鳥在猴上周遊而行一切¶
<pb:KR3k0045_WYG_079-23a>¶
禽獸見而問之何以如此答曰以此恭敬供養長老禽¶
獸受化人亦効之(大智度論/卷十二)¶
言其謙下為物所陵賤忍受無慢猶如橋梁也(羅什譯/維摩詰)¶
(經佛/道品)¶
　　履信¶
豚魚吉信及豚魚也(易中/孚)¶
風行澤上无所不周其猶信之被物无所不至(周易正/義中孚)¶
苟有明信澗谿沼沚之毛蘋蘩藴藻之菜筐筥錡釜之¶
<pb:KR3k0045_WYG_079-23b>¶
器潢汙行潦之水可薦於鬼神可羞於王公而況君子¶
結二國之信行之以禮風有采蘩采蘋雅有行葦泂酌¶
昭忠信也(左傳隠/公三年)¶
舍之聞之杖莫如信完守以老楚杖信以待晉不亦可¶
乎(左傳襄/公八年)¶
若合諸侯之卿以為不信必不捷矣食言者不病(左傳/襄公)¶
(二十/七年)¶
言之不用若食之消散故謂無信為食言(春秋正義襄/公二十七年)¶
<pb:KR3k0045_WYG_079-24a>¶
人而無信不知其可也大車無輗小車無軏其何以行¶
之哉(論語/為政)¶
至誠則動金石不誠則鳥獸不可親狎(趙氏註孟/子離婁上)¶
夫貞夫之一則天地可動機心内萌則鷗鳥不下況信¶
不足焉而祈物之必附猜生於我而望彼之必懷何異¶
挾水求温抱炭希涼者哉(魏志高/柔傳)¶
曾子之妻之市其子隨之而泣其母曰女還顧反為女¶
殺彘適市來曾子欲捕彘殺之妻止之曰特與嬰兒戲¶
<pb:KR3k0045_WYG_079-24b>¶
耳曽子曰嬰兒非與戲也嬰兒非有知也待父母而學¶
者也聽父母之敎令子欺之是敎子欺也父欺子而不¶
信其母非以成敎也遂烹彘(韓非子外/儲說左)¶
魯哀公問於孔子曰吾聞古者有䕫一足其果信有一¶
足乎孔子對曰不也夔非一足也夔者忿戾惡心人多¶
不說喜也雖然其所以得免於人害者以其信也人皆¶
曰獨此一足矣夔非一足也一而足也哀公曰審而是¶
固足矣(韓非子外/儲說左)¶
<pb:KR3k0045_WYG_079-25a>¶
呉起示其妻以組曰子為我織組令之如是組已就而¶
效之其組異善起曰使子為組令之如是而今也異善¶
何也其妻曰用財若一也加務善之呉起曰非語也使¶
之衣歸其父往請之呉起曰起家無虚言(韓非子外/儲說左)¶
夫弓矢和調而後求其中焉馬慤原順然後求其良材¶
焉人必忠信重厚然後求其知能焉今人有不忠信重¶
厚而多知能如此人者譬猶豺狼與不可以身近也(說/苑)¶
(尊賢/)¶
<pb:KR3k0045_WYG_079-25b>¶
水倍淵則川竭人倍信則名不達(說苑/談叢)¶
齊攻魯求岑鼎魯君載岑鼎往齊侯不信而反之以為¶
非也使人告魯君栁下惠以為是因請受之魯君請於¶
栁下惠栁下惠對曰君之欲以為岑鼎也以免國也臣¶
亦以有國於此破臣之國以免君之國此臣所難也魯¶
君乃以眞岑鼎往栁下惠可謂守信矣非獨存已之國¶
也又存魯君之國信之於人重矣猶輿之輗軏也(新序/節士)¶
陽氣潜萌於黄宫信無不在乎中(太𤣥經/第一中)¶
<pb:KR3k0045_WYG_079-26a>¶
測曰拔我輗軏貴以信也(太𤣥經/第一閑)¶
言已施行常擥木引堅據持根本又貫累香草之實執¶
持忠信不為華飾之行也(王逸註楚/辭離騷經)¶
水之寒也火之熱也金石之堅剛也此數物未嘗有言¶
而人莫不知其然者信著乎其體也使吾所行之信若¶
此數物而誰其疑我哉今不信吾所行而怨人之不信¶
也猶敎人執鬼縳魅而怨人之不得也惑亦甚矣(徐幹/中論)¶
(貴驗/)¶
<pb:KR3k0045_WYG_079-26b>¶
金玉小信之質大信則除矣故至信辟金(郭子註莊/庚桑楚)¶
信之行於人譬濟之須舟也信之於行猶舟之待檝也¶
將涉大川非舟何以濟之欲泛方舟非檝何以行之今¶
人雖欲為善而不知立行猶無舟而濟川也雖欲立行¶
而不知立信猶無檝而行舟也是適郢者而首㝠山背¶
道愈逺矣(劉子/履信)¶
春之得風風不信則花萼不茂花萼不茂則發生之德¶
廢夏之得炎炎不信則卉木不長卉木不長則長贏之¶
<pb:KR3k0045_WYG_079-27a>¶
德廢秋之得雨雨不信則百穀不實百穀不實則收成¶
之德廢冬之得寒寒不信則水土不堅水土不堅則安¶
静之德廢以天地之靈氣候不信四時猶廢而況於人¶
乎(劉子/履信)¶
猶如海潮終不違時(蘇婆呼童/子經卷中)¶
大海潮水尋以時而來不失常處(法海經/尺一)¶
師子在林中往與一獼猴共為親友獼猴以二子寄於¶
師子時有鷲鳥饑行求食值師子睡故取猴子而去住¶
<pb:KR3k0045_WYG_079-27b>¶
於樹上師子覺已求猴子不得見鷲持在樹上而告鷲¶
言我受獼猴寄託二子䕶之不謹今汝得去孤負言信¶
請從汝索我為獸中之王汝為鳥中之主貴勢同等宜¶
以相還鷲言汝不知時吾今饑乏何論同異師子知其¶
叵得自以利爪爴其脅肉以貿猴子(大智度論/卷三十三)¶
　¶
　¶
　喻林卷七十九¶
