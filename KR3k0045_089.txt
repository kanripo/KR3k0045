# -*- mode: mandoku-view; -*-
#+TITLE: 喻林
#+DATE: 2015-08-24 23:32:19.784701
#+PROPERTY: ID KR3k0045
#+PROPERTY: BASEEDITION WYG    
#+PROPERTY: JUAN 卷八十九
<pb:KR3k0045_WYG_089-1a>¶
欽定四庫全書¶
　喻林卷八十九　　　　　明　徐元太　撰¶
　　文章門(四/)¶
　　　豐贍¶
江海以水深之故所浸者逺膏澤以雨多之故所潤者¶
博以喻傳之廣記備言亦欲浸潤經文使義理通洽(春/秋)¶
(正義/序)¶
元凱文塲稱為武庫(晋書杜/預傳)¶
<pb:KR3k0045_WYG_089-1b>¶
山大者雲多泰山不崇朝辦雨雨天下夫然則賢者有¶
雲雨之知故曰其吐文萬牒以上可謂多力矣世稱力¶
者常褒烏獲然則董仲舒揚子雲文之烏獲也秦武王¶
與孟獲舉鼎不任絶脉而死少文之人與董仲舒等涌¶
胸中之思必將不任有絶脉之變(王充論衡/効力篇)¶
人知出榖多者地力盛不知出文多者才知茂失事理¶
之實矣(王充論衡/効力篇)¶
足不彊則跡不逺鋒不銛則割不深連結篇章必大才¶
<pb:KR3k0045_WYG_089-2a>¶
智鴻懿之俊也(王充論衡/超竒篇)¶
東海之中可食之物雜糅非一以其大也夫水精氣渥¶
盛故其生物也衆多竒異故夫大人之胸懐非一才髙¶
知大故其於道術無所不包(王充論衡/别通篇)¶
夫形大衣不得褊事衆文不得褊事衆文饒水大魚多¶
帝都榖多王市肩磨(王充論衡/自紀篇)¶
寳玉之山土木必潤盛徳之士文藝必衆(徐幹中/論藝紀)¶
價直萬金者不待見其物而好惡可别矣條枝連抱者¶
<pb:KR3k0045_WYG_089-2b>¶
不俟圍其木而巨細可論矣故望洪濤之滔天則知其¶
不起乎潢汙之中矣觀翰章之汪濊則知其不出乎章¶
句之徒矣(抱朴子外/篇博喻)¶
開源不億仞則無懐山之流崇峻不凌霄則無彌天之¶
雲財不豐則其恵也不博才不逺則其辭也不贍故觀¶
盈丈之牙則知其不出徑寸之口見百尋之枝則知其¶
不附毫末之木(抱朴子外/篇廣譬)¶
羲和昇光以啓旦望舒曜景以灼夜五材並生而異用¶
<pb:KR3k0045_WYG_089-3a>¶
百藥雜秀而殊治四時㑹而歳功成五色聚而錦繡麗¶
八音諧而簫韶美羣言合而道藝辯(抱朴子外/篇喻蔽)¶
玉以少貴石以多賤夫𤣥圃之下荆華之顛九員之澤¶
折方之淵琳琅積而成山夜光煥而灼天顧不善也(抱/朴)¶
(子外篇/喻蔽)¶
積倚頓之財而用之甚少是何異於原憲也懐無銓之¶
量而著述約陋亦何别於𤨏碌也(抱朴子外/篇喻蔽)¶
兩儀所以稱大者以其函括八荒緬邈無表也山海所¶
<pb:KR3k0045_WYG_089-3b>¶
以為富者以其包籠曠闊含受雜錯也若如雅論貴少¶
賤多則穹隆無取乎宏燾而旁泊不貴於厚載也(抱朴/子外)¶
(篇喻/蔽)¶
其英異宏逸者則羅網乎元黄之表其拘束齷齪者則¶
覊紲於籠罩之内振翅有利鈍則翔集有髙卑騁迹有¶
遲迅則進趨有逺近駑鋭不可膠柱調也文貴豐贍何¶
必稱善如一口乎(抱朴子外/篇辭義)¶
然古書者雖多未必盡美要當以為學者之山淵使屬¶
<pb:KR3k0045_WYG_089-4a>¶
筆者得采伐漁獵其中然而譬如東甌之木長洲之林¶
梓豫雖多而未可謂之為大厦之壯觀華屋之𢎞麗也¶
雲夢之澤孟諸之藪魚肉之雖饒而未可謂之為煎熬¶
之盛膳渝狄之加味也(抱朴子外/篇鈞世)¶
若禀經以製式酌雅以富言是仰山而鑄銅煑海而為¶
鹽也(文心雕/龍宗經)¶
夫經典沉深載籍浩汗實羣言之奥區而才思之神臯¶
也揚班以下莫不取資任力耕耨縱意漁獵操刀能割¶
<pb:KR3k0045_WYG_089-4b>¶
必裂膏腴是以將贍才力務在博見狐腋非一皮能温¶
鷄蹠必數千而飽矣(文心雕/龍事類)¶
經籍深富辭理遐亘&KR0008;如江海鬰若崑鄧文梓共採瓊¶
珠交贈(文心雕龍/事類贊)¶
言必鵬運氣靡鴻漸倒海探珠傾崑取琰曠而不溢奢¶
而無玷(文心雕龍/夸飾贊)¶
物貎難盡故重㳫舒狀如是嵯峨之類聚葳&KR0331;之羣積¶
矣(文心雕/龍物色)¶
<pb:KR3k0045_WYG_089-5a>¶
文辭根葉苑囿其中矣(文心雕/龍體性)¶
洽聞之士宜撮綱要攬華而食實棄邪而採正極睇參¶
差亦學家之壯觀也(文心雕/龍諸子)¶
篇章之珠澤文彩之鄧林(鍾嶸/詩品)¶
雖離方而遯圓期窮形而盡相(文選/文賦)¶
或虎變而獸擾或龍見而鳥瀾(文選/文賦)¶
縟㫖星稠繁文綺合(文選沈約謝/靈運傳論)¶
合綦組以成文列錦繡而為質一經一緯一宫一商此¶
<pb:KR3k0045_WYG_089-5b>¶
賦之迹也(西京/雜記)¶
千巖競秀萬壑争流草木蒙籠其上若雲興霞蔚(世説/新語)¶
(言/語)¶
從山隂道上行山川自相映發使人應接不暇(世説新/語言語)¶
人有難充書繁重云不在多以為龍少魚衆少者為神¶
充荅曰文衆勝寡財富愈貧世無一分吾有百篇人無¶
一字吾有萬言孰為賢矣(太平御覧文/部著書下)¶
夫𣺌泛滄流則不識涯涘雜陳鍾石則莫辨宫商(初學/記文)¶
<pb:KR3k0045_WYG_089-6a>¶
(部文/章註)¶
如游羣玉之府琮璜珪璧瓊瑶寳璐光明焜晃莫敢注¶
視如行衡霍嵩岱之境山輝川&KR0442;雲蒸霞蔚龍拏鳯跂¶
蒼翠詭異使人應接不暇(玉海藝/文書目)¶
浩汗其源者必總靈怪之儲紛糺其峯者自動鬱㝠之¶
觀(波羅蜜多經卷/五百七十七)¶
佛言以一天下樹枝及與鳥毛作筆書佛經樹枝鳥毛¶
悉皆可盡佛智不可盡大如須彌山墨磨研四海水㸃¶
<pb:KR3k0045_WYG_089-6b>¶
筆須彌山墨四海水皆可盡佛智終不可盡(三摩竭/經尺八)¶
滔滔焉涌難竭之泉湛湛焉垂長生之露其言巧妙其¶
義深逺譬八河之歸海猶萬象之趣空(辯正論/卷七)¶
　　　簡約¶
舉一綱而萬目張解一卷而衆篇明(毛詩詩/譜序)¶
譬珠玉不可多得以其珍也(王充論衡/超竒篇)¶
瓀少石多多者不為珍龍少魚衆少者固為神(王充論/衡自紀)¶
(篇/)¶
<pb:KR3k0045_WYG_089-7a>¶
夫瓊瑶以寡為竒磧礫以多為賤故庖犧卦不盈十而¶
彌綸二儀老氏言不滿萬而道徳備舉(抱朴子外/篇喻蔽)¶
根柢槃深枝葉峻茂辭約而㫖豐事近而喻逺(文心雕/龍宗經)¶
事得其要雖小成績譬寸轄制輪尺樞運闗也(文心雕/龍事類)¶
事得其要雖寡而用博易之六爻該綜萬象琴之五絃¶
備括衆聲(文選陸士衡/演連珠註)¶
或謂洪曰流無源則乾條離株則瘁吾恐玉屑盈車不¶
如全璧余答曰詠源流者採珠而捐蚌登荆嶺者拾玉¶
<pb:KR3k0045_WYG_089-7b>¶
而棄石余之抄略譬猶摘翡翠之藻羽脱犀象之角牙¶
(太平御覽文/部著書下)¶
夫至實不華至辭不餙言約而至者麗事寡而達者明¶
故珠玉少而貴瓦礫多而賤(𢎞明集牟/子理惑論)¶
　　　擅長¶
擢秀幹於一時騁絶轡於千里固諸儒之所揖讓日下¶
之無雙(毛詩正/義序)¶
誠九流之津渉六藝之鈐鍵學覽者之潭奥摛翰者之¶
<pb:KR3k0045_WYG_089-8a>¶
華苑也(爾雅/序)¶
爻彖垂法宫徵流音羙哉羣彦揚&KR0331;翰林俱諧振玉各¶
擅鏘金(晉書郭/澄之傳)¶
西都賈馬耀靈蛇於掌握東漢班張發雕龍於綈槧(晉/書)¶
(文苑/傳)¶
若五音之變化濟九成之妙曲(梁書任/昉傳)¶
唱髙則難和理深則難詶(魏書宗/欽傳)¶
文章錯綜煥然蔚炳猶夫子之墻矣(魏書崔𤣥/伯僧淵傳)¶
<pb:KR3k0045_WYG_089-8b>¶
瑩金璧播芝蘭文質因其宜繁約適其變權衡輕重斟¶
酌古今和而能壯麗而能典煥乎若五色之成章紛乎¶
猶八音之繁㑹(周書史臣/庾信傳)¶
理髙象繋管輅思而不解事富山海郭璞注而未詳至¶
於五色相宣八音繁會鳯鳴不足喻龍章莫之比(隋書/崔廓)¶
(隠逸/傳)¶
能斵削柱梁謂之木匠能穿鑿穴塪謂之土匠能雕琢¶
文書謂之史匠(王充論衡/量知篇)¶
<pb:KR3k0045_WYG_089-9a>¶
以儒道為城池以機神為干戈故談者莫不望塵而銜¶
璧文士寓目而格筆(抱朴子外/篇重言)¶
精理為文秀氣成采鑒懸日月辭富山海(文心雕龍/徵聖贊)¶
騷經九章朗麗以哀志九歌九辯綺靡以傷情逺遊天¶
問瓌詭而恵巧招魂招𨼆耀艷而深華卜居摽放言之¶
致漁父寄獨往之才故能氣往轢古辭來切今驚采絶¶
艷難與並能矣自九懐以下遽躡其跡而屈宋逸歩莫¶
之能追故其叙情怨則鬱伊而易感述離居則愴怏而¶
<pb:KR3k0045_WYG_089-9b>¶
難懐論山水則循聲而得貎言節候則披文而見時是¶
以枚賈追風以入麗馬揚㳂波而得竒其衣被詞人非¶
一代也(文心雕/龍辯騷)¶
觀其骨鯁所樹肌膚所附雖取鎔經意亦自鑄偉辭(文/心)¶
(雕龍/辯騷)¶
若能慿軾以倚雅頌懸轡以馭楚篇酌奇而不失其真¶
翫華而不墜其實則顧盼可以驅辭力欬唾可以窮文¶
致亦不復乞靈於長卿假寵於子淵矣(文心雕/龍辯騷)¶
<pb:KR3k0045_WYG_089-10a>¶
不有屈原豈見離騷驚才風逸壯志烟髙(文心雕龍/辯騷贊)¶
自風雅寢聲莫或抽緒奇文鬱起其離騷哉固已軒翥¶
詩人之後奮飛辭家之前(文心雕/龍辯騷)¶
陳思之表獨冠羣才觀其體贍而律調辭清而志顯應¶
物掣巧随變生趣執轡有餘故能緩急應節(文心雕/龍章表)¶
殷人輯頌楚人理賦斯並鴻裁之寰域雅文之樞轄也¶
(文心雕/龍銓賦)¶
宫商大和譬諸吹籥翻迴取均頗似調瑟瑟資移柱故¶
<pb:KR3k0045_WYG_089-10b>¶
有時而乖貳籥含定管故無往而不壹陳思潘岳吹籥¶
之調也陸機左思瑟柱之和也(文心雕/龍聲律)¶
按轡文雅之塲而環絡藻繪之府亦幾乎備矣(文心雕/龍序志)¶
唯張載劍閣其才清采迅足駸駸後發前至(文心雕/龍銘箴)¶
負文餘力飛靡弄巧枝辭攢映嘒若參昴(文心雕龍/雜文贊)¶
士衡運思理新文敏而裁章置句廣於舊篇豈慕珠仲¶
四寸之璫乎(文心雕/龍雜文)¶
吟咏之間吐納珠玉之聲睂睫之前卷舒風雲之色其¶
<pb:KR3k0045_WYG_089-11a>¶
思理之致乎(文心雕/龍神思)¶
若擇源於涇渭之流按轡於邪正之路亦可以馭文采¶
矣(文心雕/龍情采)¶
文帝陳思縱轡以騁節王徐應劉望路而争驅(文心雕/龍明詩)¶
義直而文婉體舊而趣新金鹿澤蘭莫之或繼也(文心/雕龍)¶
(哀/弔)¶
若夫楚辭招魂可謂祝辭之組纚也(文心雕/龍祝盟)¶
玉潤雙流如彼珩佩(文心雕龍/麗辭贊)¶
<pb:KR3k0045_WYG_089-11b>¶
外文綺交内義脉注跗蕚相銜首尾一體(文心雕/龍章句)¶
後進之才奬氣挾聲軒翥而欲奮飛騰躑而羞跼歩辭¶
入煒&KR0177;春藻不能程其艷言在萎絶寒谷未足成其凋¶
談歡則字與笑並論慼則聲共泣偕信可以發藴而飛¶
滯披瞽而駭聾矣(文心雕/龍夸飾)¶
丹青初炳而後渝文章歳久而彌光若能櫽括於一朝¶
可以無慙於千載也(文心雕/龍指瑕)¶
凡大體文章類多枝𣲖整𣲖者依源理枝者循幹(文心/雕龍)¶
<pb:KR3k0045_WYG_089-12a>¶
(附/㑹)¶
夫能懸識凑理然後文節自㑹如膠之粘木豆之合黄¶
矣是以騶牡異力而六轡如琴馭文之法有似於此去¶
留随心修短在手齊其歩驟總轡而已(文心雕/龍附㑹)¶
爾其縉紳之林霞蔚而飈起王袁聮宗以龍章顔謝重¶
葉以鳯采(文心雕/龍時序)¶
茂先揺筆而散珠太冲動墨而横錦岳湛曜聮璧之華¶
機雲摽二俊之采應傅三張之徒孫摯成公之屬並結¶
<pb:KR3k0045_WYG_089-12b>¶
藻清英流韻綺靡(文心雕/龍時序)¶
稷下扇其清風蘭陵鬱其茂俗鄒子以談天飛譽騶奭¶
以雕龍馳響屈平聮藻於日月宋玉交彩於風雲觀其¶
豔説則籠罩雅頌故知暐&KR0177;之奇意出乎縱横之詭俗¶
也(文心雕/龍時序)¶
夫山木為良匠所度經書為文士所擇木美而定於斧¶
斤事美而制於刀筆研思之士無慙匠石矣(文心雕/龍事類)¶
敬通雅好辭説而坎&KR0452;盛世顯志自序亦蚌病成珠矣¶
<pb:KR3k0045_WYG_089-13a>¶
(文心雕/龍才略)¶
冩氣圖貎既随物以宛轉屬采附聲亦與心而徘徊故¶
灼灼狀桃李之鮮依依盡楊栁之貎杲杲為出日之容¶
瀌瀌擬雨雪之狀喈喈逐黄鳥之聲喓喓學草蟲之韻¶
皎日嘒星一言窮理參差沃若兩字連形並以少總多¶
情貎無遺矣(文心雕/龍物色)¶
翩翩然如翔禽之有羽毛衣服之有綃縠(鍾嶸/詩品)¶
方之於影而形不可逐譬之於聲而響難為係(李善註/文選文)¶
<pb:KR3k0045_WYG_089-13b>¶
(賦/)¶
譬猶舞者赴節以投袂歌者應絃而遣聲(文選/文賦)¶
烈若鉤星在漢渙若雲梁承天(文選景/福殿賦)¶
優游典籍之場休息篇章之圃發言抗論窮理盡㣲摛¶
藻下筆鸞龍之文奮矣(文選呉季重/答魏太子牋)¶
陸機之賦虚握靈珠孫綽之銘空擅崐玉(文選陸陲/新漏刻銘)¶
屈平宋玉導清源於前賈誼相如振芳塵於後英辭潤¶
金石髙義薄雲天(文選沈約謝/靈運傳論)¶
<pb:KR3k0045_WYG_089-14a>¶
潘文爛若披錦無處不善陸文若排沙簡金往往見寳¶
(世説新/語言語)¶
英辭雨集妙句雲來(意林仲長/統昌言)¶
君子之作也儼乎若髙山勃乎若浮雲質素也如秋蓬¶
摛藻也如春葩汜乎洋洋光乎䐧䐧與雅頌争流可也¶
(藝文類聚雜/文部集序)¶
平陽撃石山谷為之調大禹吹笛風雲為之動與夫含¶
吐性靈抑揚詞氣曲變陽春光迴白日豈得同年而語¶
<pb:KR3k0045_WYG_089-14b>¶
哉(藝文類聚雜/文部集序)¶
遂得棟梁文囿冠冕詞林大雅扶輪小生承葢(藝文類/聚雜文)¶
(部集/序)¶
逸態横生新情振起風雨争飛魚龍各變方之珪璧塗¶
山之㑹萬里譬似雲霞赤城之巖千丈文參厯象即入¶
天官之書韻渉絲桐咸歸總章之觀論其壯也則鵬起¶
半天語其細也則鷦巢蚊睫豈直熊羆朝上層城抱日¶
月之輝光燄宵飛南斗觸蛟龍之氣(藝文類聚雜/文部集序)¶
<pb:KR3k0045_WYG_089-15a>¶
髙調發清音縟藻流餘絢(文苑英華楊/素寄贈二詩)¶
調與金石諧思逐風雲上(文苑英華沈/約悲悼一詩)¶
譬其毫翰則風雨爭飛論其文采則魚龍百變(文苑英/華庾信)¶
(謝文序并/和詩啟)¶
文異水而湧泉筆非秋而垂露(文苑英華庾信/謝文序并和詩)¶
阮瑀之書記不足扶衡孫楚之辭才何以捧轂(華陽陶/隠居傳)¶
譬山王之髙妙谷王之宗長義必重深辭亦豐祕(波羅/蜜多)¶
(經四百/七十九)¶
<pb:KR3k0045_WYG_089-15b>¶
譬如世間善作樂者能使八音宫商和諧聲律相應同¶
時俱作又如巧畵善布衆彩殊形異像森然顯著(無明/羅刹)¶
(經/)¶
夫五經浩澣百氏扶疎義極知㣲理包盡性譬北辰之¶
臨萬象猶東溟之導百川(譬正論/卷七)¶
　　　均美¶
百家之言與善一揆譬操水者器雖異而救火同焉猶¶
針灸者術雖殊而攻疾均焉(抱朴子外/篇尚博)¶
<pb:KR3k0045_WYG_089-16a>¶
正經為道義之淵海子書為增深之川流仰而比之則¶
景星之佐三辰也俯而方之則林薄之禆嵩嶽也雖津¶
塗殊闢而進徳同歸雖離於舉趾而合於與化故通人¶
總原本以括流末操綱領而得一致焉(抱朴子外/篇尚博)¶
張衡通贍蔡邕精雅文史彬彬隔世相望是則竹栢異¶
心而同貞金玉殊質而皆寳也(文心雕/龍才略)¶
殊聲而合響異翮而同飛(文心雕/龍才略)¶
傅𤣥篇章義多規鏡長虞筆奏世執剛中並楨幹之實¶
<pb:KR3k0045_WYG_089-16b>¶
才非羣華之韡蕚也(文心雕/龍才略)¶
文彩髙麗並得虬龍片甲鳯凰一毛(鍾嶸/詩品)¶
以珠玉之句既存故榛楛之辭亦美(李善註文/選文賦)¶
陶匏異器並為入耳之娯黼黻不同俱為悦目之翫作¶
者之致蓋云備矣(文選/序)¶
元黄經緯之辦金碧沈浮之殊僕以為亦合其美並善¶
而已(文選江文通/雜體詩序)¶
夫楚謡漢風既非一骨魏製晉造固亦二體譬猶藍朱¶
<pb:KR3k0045_WYG_089-17a>¶
成彩雜錯之變無窮宫商為音靡曼之態不極故蛾睂¶
詎同貎而俱動於魄芳草寧共氣而皆悦於魂不其然¶
歟至於世之諸賢各滯所迷莫不論甘而忌辛好丹而¶
非素豈所謂通方廣恕好逺兼愛者哉(文選江文通/雜體詩序)¶
聮跗齊頴接蕚均芳(文選謝希/逸宣貴妃)¶
樝梨橘柚各有其美(世説新/語品藻)¶
曄若春華之並發馥若秋蘭之俱茂(意林物/理論)¶
夫聖賢所陳皆同取道徳仁義以為奇論異文而俱善¶
<pb:KR3k0045_WYG_089-17b>¶
可觀猶人食皆用魚肉菜茄以為生熟異和而復俱美¶
也(太平御覽學/部叙經典)¶
夫五經則海也傳記則四凟諸子則涇渭也至於百川¶
溝洫畎澮茍能通隂陽之氣達水泉之流以四海為歸¶
者皆溢也(太平御覽學/部叙經典)¶
　　　美疵¶
以燕石之瑜補琬琰之瑕(郭璞方/言序)¶
且夫江海之穢物不可勝計而不損其深也五嶽之曲¶
<pb:KR3k0045_WYG_089-18a>¶
木不可訾量而無虧其峻也夏君之璜雖有分毫之瑕¶
暉曜符彩足相補也數千萬言雖有不艷之辭事義髙¶
逺足相掩也故曰四瀆之濁不方瓮水之清巨象之瘦¶
不同羔羊之肥矣(抱朴子外/篇喻蔽)¶
若以所言不純而棄其文是治昧翳而剜眼療濕痺而¶
刖足患荑莠而刈穀憎枯枝而伐樹也(抱朴子外/篇喻蔽)¶
屬詞比義又不盡美所謂陂原之蒿莠未若歩武之黍¶
稷也(抱朴子外/篇喻蔽)¶
<pb:KR3k0045_WYG_089-18b>¶
呉誄雖工而他篇頗疎豈以見稱光武而改盼千金哉¶
(文心雕/龍誄碑)¶
雖三調之正聲實韶夏之鄭曲也(文心雕/龍樂府)¶
若乃尊賢隠諱固尼父之聖㫖葢纖瑕不能玷瑾瑜也¶
(文心雕/龍史傳)¶
然才冠鴻筆多疎尺牘譬九方堙之識駿足而不知毛¶
色牝牡也(文心雕/龍書記)¶
述道言治枝條五經其純粹者入矩踳駁者出規(文心/雕龍)¶
<pb:KR3k0045_WYG_089-19a>¶
(諸/子)¶
袁宏發軫以髙驤故卓出而多偏孫綽規旋以矩歩故¶
倫序而寡狀(文心雕/龍才略)¶
元長士章並有盛才詞美英淨至於五言之作幾乎尺¶
有所短譬應變將畧非武侯所長未足以貶臥龍(鍾嶸/詩品)¶
尚規矩不貴綺錯有傷直致之竒然其咀嚼英華厭飫¶
膏澤文章之淵泉也(鍾嶸/詩品)¶
一章之中自有玉石(鍾嶸/詩品)¶
<pb:KR3k0045_WYG_089-19b>¶
&KR0692;大羮之遺味同朱絃之清氾雖一唱而三歎固既雅¶
而不豔(文選/文賦)¶
混姸蚩而成體累良質而為瑕象下管之偏疾故雖應¶
而不和(文選/文賦)¶
枚臯文章敏疾長卿制作淹遲皆盡一時之譽然長卿¶
首尾温麗枚臯時有累句故知疾行無善迹矣(太平御/覽文部)¶
(思/遲)¶
　　　工拙¶
<pb:KR3k0045_WYG_089-20a>¶
臨篇綴慮必有二患理鬱者苦貧辭溺者傷亂然則博¶
聞為饋貧之糧貫一為拯亂之藥博而能一亦有助乎¶
心力矣(文心雕/龍神思)¶
能騁無窮之路飲不竭之源然綆短者銜渴足疲者輟¶
塗非文理之數盡乃通變之術䟱耳(文心雕/龍通變)¶
若愛典而惡華則兼通之理偏似夏人争弓矢執一不¶
可以獨射也若雅鄭而共篇則總一之勢離是楚人鬻¶
矛譽盾兩難得而俱售也(文心雕/龍定勢)¶
<pb:KR3k0045_WYG_089-20b>¶
拓衢路置闗鍵長轡逺馭從容按節慿情以㑹通負氣¶
以適變采如宛虹之奮鬐毛若長離之振翼廼頴脱之¶
文矣若乃齷齪於偏解矜激乎一致此庭間之迴驟豈¶
萬里之逸歩哉(文心雕/龍通變)¶
今操琴不調必知改張摘文乖張而不識所調響在彼¶
絃乃得克諧聲萌我心更失和律其故何哉良由外聼¶
易為察内聼難為聰也故外聼之易絃以手定内聼之¶
難聲與心紛(文心雕/龍聲律)¶
<pb:KR3k0045_WYG_089-21a>¶
夫美錦製衣修短有度雖翫其采不倍領袖巧猶難繁¶
况在乎拙(文心雕/龍鎔裁)¶
屬意立文心與筆謀才為盟主學為輔佐主佐合徳文¶
采必霸才學褊狹雖美少功(文心雕/龍事類)¶
善附者異㫖如肝膽拙㑹者同音如胡越(文心雕/龍附㑹)¶
執術馭篇似善奕之窮數無術任心如博塞之遨遊故¶
博塞之文借巧儻來雖前驅有功而後援難繼少既無¶
以相接多亦不知所刪乃多少之非惑何妍蚩之能制¶
<pb:KR3k0045_WYG_089-21b>¶
乎若夫善奕之文則術有恒數按部整伍以待情㑹因¶
時順機動不失正數逢其極機入其巧則義味騰躍而¶
生辭氣叢雜而至視之則錦繪聼之則絲簧味之則甘¶
腴佩之則芬芳斷章之功於斯盛矣(文心雕/龍總術)¶
事寡而無偶俯求之則寂寞而無其支仰應之則寥廓¶
而無所承(李善註文/選文賦)¶
一人之思遲速天懸一家之文工拙壤隔何獨宫商律¶
吕必責其一人也(藝文類聚/雜文部)¶
<pb:KR3k0045_WYG_089-22a>¶
　　　文病¶
斯乃鼓怒浪於平流震驚飆於静樹使教者煩而多惑¶
學者勞而少功(尚書正/義序)¶
違背本經多引外義猶之楚而北行馬雖疾而去逾逺¶
矣又欲釋經文唯聚難義猶治絲而棼之手雖繁而絲¶
益亂也(禮記正/義序)¶
俾是道場險成軍路(南齊書/張融傳)¶
君此賦正似疥駱馳伏而無娬&KR0442;(北史劉晝/儒林傳)¶
<pb:KR3k0045_WYG_089-22b>¶
緯之成經其猶織綜絲麻不雜布帛乃成今經正緯奇¶
倍擿千里(文心雕/龍正緯)¶
繁華損枝膏腴害骨無貴風軌莫益勸戒此揚子所以¶
追悔雕蟲貽誚於霧縠者也(文心雕/龍銓賦)¶
曾是莠言有虧徳音豈非溺者之妄笑胥靡之狂歌歟¶
(文心雕/龍諧讔)¶
欲穿明珠多貫魚目可謂壽陵匍匐非復邯鄲之歩里¶
醜捧心不闗西施之嚬矣(文心雕/龍雜文)¶
<pb:KR3k0045_WYG_089-23a>¶
若夫器分有限智用無涯或慙鳧企鶴瀝辭鐫思於是¶
精氣内銷有似尾閭之波神志外傷同乎牛山之木怛¶
惕之盛疾亦可推矣(文心雕/龍養氣)¶
羿氏舛射東野敗駕雖有雋才謬則多謝(文心雕龍/指瑕贊)¶
是綴金翠於足脛靚粉黛於胸臆也(文心雕/龍事類)¶
駢拇枝指由侈於性附贅懸肬實侈於形二意兩出義¶
之駢枝也同辭重句文之肬贅也(文心雕/龍鎔裁)¶
若刻鶴類鶩則無所取焉(文心雕/龍比興)¶
<pb:KR3k0045_WYG_089-23b>¶
呉錦好渝蕣英徒豔繁彩寡情味之必厭(文心雕龍/情采贊)¶
兩事相配而優劣不均是驥在左驂駑為右服也若夫¶
事或孤立莫與相偶是夔之一足踸踔而行也(文心雕/龍麗辭)¶
理重事複逓相模斆猶屋下架屋牀上施牀耳(顔氏家/訓序致)¶
其音既瘁其言徒靡類乎下管其聲偏疾升歌與之間¶
奏雖復相應而不和諧(李善註文/選文賦)¶
累句以成文猶衆絃之成曲今短韻孤起譬偏絃之獨¶
張絃之獨張含清唱而無應韻之孤起藴麗則而莫承¶
<pb:KR3k0045_WYG_089-24a>¶
也(李善註文/選文賦)¶
既混妍蚩共為一體翻累良質而為瑕也(李善註文/選文賦)¶
㫖韻失宜類繡之𤣥黄謬叙故淟涊垢濁而不鮮明(李/善)¶
(註文選/文賦)¶
懼蒙塵於叩缶顧取笑乎鳴玉(文選/文賦)¶
言寡情而鮮愛辭浮漂而不歸猶絃么而徽急故雖和¶
而不悲(文選/文賦)¶
徒悦目而偶俗固聲髙而曲下寤防露與桑間又雖悲¶
<pb:KR3k0045_WYG_089-24b>¶
而不雅(文選/文賦)¶
　¶
　¶
　¶
　¶
　¶
　¶
　喻林卷八十九¶
