# -*- mode: mandoku-view; -*-
#+TITLE: 喻林
#+DATE: 2015-08-24 23:32:18.726072
#+PROPERTY: ID KR3k0045
#+PROPERTY: BASEEDITION WYG    
#+PROPERTY: JUAN 卷四十一
<pb:KR3k0045_WYG_041-1a>¶
欽定四庫全書¶
　喻林卷四十一　　　　　明　徐元太　撰¶
　　人事門(三十九/)¶
　　　擇取¶
六三係丈夫失小子(易隨/)¶
翹翹(音/喬)錯薪言刈其楚○翹翹錯薪言刈其蔞(音閭○/詩國風)¶
(漢/廣)¶
東門之池可以漚(烏豆/反)麻彼美淑姬可以晤歌○東門¶
<pb:KR3k0045_WYG_041-1b>¶
之池可以漚紵(音/苧)彼美淑姬可與晤語○東門之池可¶
以漚菅(音/間)彼美淑姬可與晤言(詩國風東/門之池)¶
薄言采芑(音/起)於彼新田於此菑(音/錙)畞○薄言采芑於彼¶
新田於此中鄉(詩小雅/采芑)¶
水則采取其芹宮則采取其化(毛詩泮/水註)¶
楚雜薪之中尤翹翹者我欲刈取之以喻衆女皆貞潔¶
我又欲取其尤髙潔者(鄭氏箋/詩漢廣)¶
翹翹然而髙者乃是雜薪此薪雖皆髙我欲刈其楚所¶
<pb:KR3k0045_WYG_041-2a>¶
以然者以楚在雜薪之中尤翹翹而髙故也以興貞潔¶
者乃是衆女此衆女雖皆貞潔我欲取其尤貞潔者(毛/詩)¶
(正義/漢廣)¶
人須芑為菜我薄采此芑於何處乎當於彼新田於此¶
菑畞之中以新田菑畞謂已和耕其田生長其芑必肥¶
美可食故於此采之也以興人須為軍士我薄取人於¶
何處乎當於彼蒙敎於此被育之家以蒙敎被育已和¶
治其家養育其身士必勇武可用故於彼取之也(毛詩/正義)¶
<pb:KR3k0045_WYG_041-2b>¶
(采/芑)¶
辟之賦詩短章余取所求焉惡識宗(左傳襄公/二十八年)¶
譬如賦詩者取其一章而已(杜氏解左傳襄/公二十八年)¶
詩曰采葑采菲無以下體君取節焉可也(左傳僖公/三十三年)¶
農夫勞而君子養焉愚者言而智者擇焉(前漢書/嚴助傳)¶
夫潜地窟者而不覩天明守冬株者而不識夏榮非通¶
炤之術也然博覽之家不知其穢兼而善之是大田之¶
莠與苗並興則良農之所悼也質樸之士不擇其美兼¶
<pb:KR3k0045_WYG_041-3a>¶
而棄之是崑山之玉與石俱捐則卞和之所痛也(前漢/紀孝)¶
(成/)¶
我之有斐譬如家有盗狗而善捕鼠盗雖有小損而完¶
我囊貯(魏志曹/爽傳註)¶
虎魄不取腐芥磁石不受曲鍼(吳志虞/翻傳註)¶
徑寸之寶或隠沙泥以人廢言君子斯戒(梁書武/帝中紀)¶
莫不澄涇辯渭拾珠棄蚌(隋書潘徽/文學傳)¶
等黄於碧寧取於黄者黄中正之色(公孫龍子/通變論註)¶
<pb:KR3k0045_WYG_041-3b>¶
智者之短不勝愚人之長故用愚人之長也智者之拙¶
不勝愚人之工故用愚人之工也(鬼谷子/權篇註)¶
易者以一易一人曰無得亦無喪也以一易兩人曰無¶
喪而有得也以兩易一人曰無得而有喪也計者取所¶
多謀者從所可以兩易一人莫之為明其數也從道而¶
岀猶以一易兩也奚喪離道而内自擇是猶以兩易一¶
也奚得(荀子/正名)¶
今以百金與摶黍以示兒子兒子必取摶黍矣以和氏¶
<pb:KR3k0045_WYG_041-4a>¶
之璧與百金以示鄙人鄙人必取百金矣以和氏之璧¶
道徳之至言以示賢者賢者必取至言矣其知彌精其¶
所取彌精其知彌觕其所取彌觕(呂氏春/秋異寶)¶
得萬人之兵不若聞一言之當得隋侯之珠不若得事¶
之所由得和氏之璧不若得事之所適(淮南子/説山訓)¶
桀有得事堯有遺道嫫母有所美西施有所醜故亡國¶
之法有可隨者治國之俗有可非者(淮南子/説山訓)¶
寧百刺以針無一刺以刀寧一引重無久持輕寧一月¶
<pb:KR3k0045_WYG_041-4b>¶
饑無一旬餓萬人之蹪愈於一人之隧(淮南子/説山訓)¶
亡羊而得牛則莫不利失也斷指而免頭則莫不利為¶
也故人之性於利之中則爭取大焉於害之中則爭取¶
小焉(淮南子/説山訓)¶
龜紐之璽賢者以為佩土壤布在田能者以為富(淮南/子説)¶
(林/訓)¶
夫目驚而體失其容心驚而事有所忘人之情也通於¶
驚之情者取其一美不盡其失(春秋繁/露竹林)¶
<pb:KR3k0045_WYG_041-5a>¶
夫春樹桃李夏得隂其下秋得食其實春樹蒺藜夏不¶
得探其葉秋得其刺焉由此觀之在所樹也今子所樹¶
非其人也故君子先擇而後種也(韓詩/外傳)¶
今當凶年有欲予子隋侯之珠者不得賣也珍寶而以¶
為飾又欲予子一鍾粟者得珠者不得粟得粟者不得¶
珠子將何擇禽滑釐曰吾取粟耳可以救窮(説苑/反質)¶
權取重澤取長(説苑/談叢)¶
夫仁者好合人不仁者好離人故君子居人間則治小¶
<pb:KR3k0045_WYG_041-5b>¶
人居人間則亂君子欲和人譬猶水火不相能然也而¶
鼎在其間水火不亂乃和百味是以君子不可不慎擇¶
人在其間(説苑/雜言)¶
華首山頭仙道所遊利以居止長無咎憂(焦氏易林/謙之井)¶
東山之邑中有肥土可以饒飽(焦氏易林/坎之大有)¶
尸子曰聖人權福則取重權禍則取輕(李善註文選李/蕭逺運命論)¶
狂言雖寡善猶有如雞脇雞脇食不已齊王為肥澤(廣/文)¶
(選應徳/璉雜詩)¶
<pb:KR3k0045_WYG_041-6a>¶
謝安目支道林如九方臯之相馬略其𤣥黄取其雋逸¶
(世説新/語輕詆)¶
見長不能屈其色見貴不能盡其辭雖有風雨吾不入¶
其門也(意林子/思子)¶
樹葱韭者擇之則蕃仁義亦不可不擇也(意林/尸子)¶
天下之物莫凶於溪毒良醫蔵之有所用也草莽猶不¶
可棄況復人乎(意林淮/南子)¶
曲直者物之性也曲者中鉤直者中繩輪桷之材也賢¶
<pb:KR3k0045_WYG_041-6b>¶
不肖者人之性也賢者為師不肖者為資師資之材也¶
(藝文類聚人/部性命論)¶
金生沙磔珠岀蚌泥(藝文類聚/人部婢婦)¶
十室之邑忠信在焉五歩之内芬芳可録是以日南枯¶
蚌猶含明月之珠龍門死樹尚抱咸池之曲(文苑英華/庾信連珠)¶
市肉取肥酤酒取醇(太平御覽/資産部酤)¶
義渠之人烹灶鼈不熟臊穢腥臭中國之民雖饑餓三¶
日不啓口至死弗食也吳章莊吉受而和之病人食之¶
<pb:KR3k0045_WYG_041-7a>¶
為之輕體萬乗飲之為之解怒故灶鼈至腥臊不可加¶
然而病人為之輕體萬乗為之解怒何也吳章莊吉之¶
調存也(太平御覽飲/食部食下)¶
少儀曰為君子擇葱薤則絶其本末為其本末有萎乾¶
者也(爾雅/翼䪥)¶
子能登寶山周行左右萬寶縱横無不可愛當下山際¶
能勿持乎(虛皇四/十九章)¶
譬如病重迎諸醫藥善療衆病價值千金縁路迎接雖¶
<pb:KR3k0045_WYG_041-7b>¶
到宅舍終非藥具(大乗妙/林經)¶
譬如無價如意寶珠莊飾瑩治皎潔可愛體極圓淨無¶
有垢濁墮在淤泥經時已久有人拾得歡喜取之勤加¶
守䕶不令墮落(波羅蜜多經卷/五百六十九)¶
如人刈草手攬其端舉而料櫢萎枯悉落取其長者(雜/阿)¶
(含經/卷十)¶
海含衆寶靡所不包死屍臭朽海不容焉神風吹漂上¶
岸之邊斯三徳也(海八徳/經尺一)¶
<pb:KR3k0045_WYG_041-8a>¶
書不必孔丘之言藥不必扁鵲之方合義者從愈病者¶
良(𢎞明集牟/子理惑論)¶
人逢大水但當取珍寶去人在世間但當取善意去(三/慧)¶
(經藉/八)¶
如敝囊盛寶不得以囊惡故不取其寶又如夜行嶮道¶
罪人執炬不得以人惡故不取其炤(大智度論/卷四十九)¶
譬如狗皮囊盛好寶物不應以囊故而棄其寶如罪人¶
執燭照道不可以人罪故不受其明自墜溝壑又如行¶
<pb:KR3k0045_WYG_041-8b>¶
遣小人導道不可以人小故不隨其語(大智度論/卷九十六)¶
譬如臭泥中生蓮花但採蓮華勿取臭泥也(髙僧傳二/鳩摩羅什)¶
如鵝飲水中&KR0008;&KR0008;盡水在(攝大乗論/釋卷三)¶
如識寶人得無價寶終不復樂餘水精珠(廣百論/卷六)¶
若待太公為卿相則千載無太公要得羅什為師訓則¶
萬代無羅什(法苑珠林/卷十九)¶
　　　擇術¶
若荒梗塞澀之處是可離棄以非道路之所由猶如凶¶
<pb:KR3k0045_WYG_041-9a>¶
惡邪僻之行是可離棄以亦非善道之行(禮記正/義中庸)¶
矢人豈不仁於函人哉矢人惟恐不傷人函人惟恐傷¶
人巫匠亦然故術不可不慎也(孟子公/孫丑上)¶
李斯年少時為郡小吏見吏舍厠中鼠食不潔近人犬¶
數驚恐之斯入倉觀倉中䑕食積粟居大廡之下不見¶
人犬之憂於是李斯乃歎曰人之賢不肖譬如鼠矣在¶
所自處耳(史記李/斯傳)¶
戰國䇿云寜為雞尸不為牛從延篤注云尸雞中主也¶
<pb:KR3k0045_WYG_041-9b>¶
從謂牛子也言寜為雞中之主不為牛子之從後(史記/蘇秦)¶
(列傳/註)¶
齊之國氏大富宋之向氏大貧自宋之齊請其術國氏¶
告之曰吾善為盗也始吾為盗也一年而給二年而足¶
三年大穰自此以徃施及州閭向氏大喜喻其為盗之¶
言而不喻其為盗之道遂踰垣鑿室手目所及無不探¶
也未及時以贓獲罪沒其先居之財向氏以國氏之謬¶
已也徃而怨之國氏曰若為盗若何向氏言其狀國氏¶
<pb:KR3k0045_WYG_041-10a>¶
曰嘻若失為盗之道至此乎吾聞天有時地有利吾盗¶
天地之時利雲雨之滂潤山澤之産育以生吾禾殖吾¶
稼築吾垣建吾舍陸盗禽獸水盗魚鼈亡非盗也夫禾¶
稼土木禽獸魚鼈皆天之所生豈吾之所有吾盗天而¶
無殃夫金玉珍寶榖帛財貨人之所聚豈天之所與若¶
盗之而獲罪孰怨哉(列子/天瑞)¶
邯鄲之民以正月之旦獻鳩於簡子簡子大悦厚賞之¶
客問其故簡子曰正旦放生示有恩也客曰民知君之¶
<pb:KR3k0045_WYG_041-10b>¶
欲放之競而捕之死者衆矣君如欲生之不若禁民勿¶
捕捕而放之恩過不相補矣(列子/説符)¶
相形不如論心論心不如擇術形不勝心心不勝術術¶
正而心順之則形相雖惡而心術善無害為君子也形¶
相雖善而心術惡無害為小人也(荀子非/相篇)¶
今謂彊者勝則度地計衆富者利則量粟稱金若此則¶
千乘之君無不霸王者而萬乗之國無有破亡者矣存¶
亡之迹若此其易知也愚夫蠢婦皆能論之(淮南子/氾論訓)¶
<pb:KR3k0045_WYG_041-11a>¶
夫弦歌鼓舞以為樂盤旋揖讓以修理厚葬久喪以送¶
死孔子之所立也而墨子非之兼愛上賢右鬼非命墨¶
子之所立也而楊子非之全性保真不以物累形楊子¶
之所立也而孟子非之趨捨人異各有曉心故是非有¶
處得其處則無非失其處則無是(淮南子/汜論訓)¶
爭訟之門不可與隣(焦氏易林/恒之遯)¶
山林麓藪非人所處鳥獸無禮使我心苦(焦氏易林/明夷之離)¶
被髮獸心難與比隣(焦氏易林/困之萃)¶
<pb:KR3k0045_WYG_041-11b>¶
鬼魅之居凶不可舍(焦氏易林/未濟之否)¶
墜井引綆愈於遂沒(抱朴子内/篇勤求)¶
且負甲為兵咋筆為吏身死名滅者如牛毛角立傑岀¶
者如芝草握素披黄吟道詠徳苦辛無益者如日蝕逸¶
樂名利者如秋荼豈得同年而語矣(顔氏家/訓勉學)¶
為仁則不利為利則不仁故販粟者欲嵗之饑賣藥者¶
欲人之疾(劉子/言苑)¶
以道為天下者猶乗安舟而由廣路安舟難成可久處¶
<pb:KR3k0045_WYG_041-12a>¶
也廣路難至可常行也(太平御覧舟/部叙舟中)¶
子髙謂齊王曰昔臣常行臨淄市見屠商焉身修八尺¶
髯如㦸市易之男女未有敬之者無徳故也(太平御覧/資産部屠)¶
通𤣥經曰樹小條則居髙屋弱材則處上譬若積薪小¶
者為上(道徳經四/子集解)¶
夫黙而求響響不我應託隂求影影不我從畏響而扣¶
金響愈我應惡影而處陽影益我從由此觀之無為不¶
能遁福有為不能逃患(道徳經指/歸卷九)¶
<pb:KR3k0045_WYG_041-12b>¶
既揣末令尖又鋭之令利勢必摧衂故不可長保也(道/徳)¶
(經/註)¶
夫風經炎則暄吹林必凉清水激濁澄石必明神用得¶
喪亦存所託(𢎞明集/明佛論)¶
以規為圓者易以手為圓者難將不捨其所難從其所¶
易耶(𢎞明集折/夷夏論)¶
擁其流者未若杜其源揚其湯者未若撲其火何者源¶
出於水源未杜而水不窮火沸於湯火未撲而湯詎息¶
<pb:KR3k0045_WYG_041-13a>¶
故有杜源之客不擁流而自乾撲火之賔不揚湯而自¶
止類斯而談可得詳矣厭其果者未若絶其因怖其苦¶
者豈若懲於惡因資於果因未絶而果不窮惡生於苦¶
惡未懲而苦詎息故使絶因之士不厭果而自亡懲惡¶
之賢不佈苦而自離(法苑珠/林卷七)¶
　　　相成¶
火出之物因風方熾火既炎盛還復生風内外相成有¶
似家人之義(周易正/義家人)¶
<pb:KR3k0045_WYG_041-13b>¶
天地定位而合徳山澤異體而通氣雷風各動而相薄¶
水火不相入而相資(周易正/義説卦)¶
易以乾坤象天地艮兑象山澤震巽象雷風坎離象水¶
火若使天地不交水火異處則庶類無生成之用品物¶
無變化之理(周易正/義説卦)¶
季孫之愛我疾疢也孟孫之惡我藥石也美疢不如惡¶
石夫石猶生我疢之美其毒滋多(左傳襄公/二十三年)¶
志相為戾猶藥石之療疾(杜氏解左傳襄/公二十三年)¶
<pb:KR3k0045_WYG_041-14a>¶
以此馳説取合諸侯其言雖殊辟猶水火相滅亦相生¶
也仁之與義敬之與和相反而皆相成也(前漢書/藝文志)¶
金木水火以剛柔相濟然後克得其和能為民用(魏志/袁紹)¶
(傳/註)¶
春花發萼夏繁其實秋風逐暑冬氷乃結(晉書皇/甫謐傳)¶
文理者相明者也色味者相度者也藻華者相成者也¶
(鶡冠子/泰鴻)¶
氷得炭則解歸水復其性炭得氷則保其炭故曰相愛¶
<pb:KR3k0045_WYG_041-14b>¶
(淮南子説/山訓解)¶
夫堯舜之徳譬猶偶燭之施明於幽室也前燭即盡照¶
之矣後燭入而益明此非前燭昧而後燭彰也乃二者¶
相應而成大光二聖相徳而致太平之功也是故大鵰¶
之動非一羽之輕也騏驥之速非一足之力也衆良相¶
徳而積施乎無極也堯舜兩美蓋其則也(潜夫論/釋難)¶
夫臣妾但各當其分耳未為不足以相治也相治也者¶
若手足耳目四支百體各有所司而更相御用也(郭子/註莊)¶
<pb:KR3k0045_WYG_041-15a>¶
(齊物/論)¶
竭川非以虛谷而谷虛夷丘非以實淵而淵實絶聖非¶
以止盗而盗止(郭子註/莊胠篋)¶
良友每事相成道徳資以琢磨仁義因之組織居憂共¶
戚處樂同驩(李善註文選劉/孝標廣絶交論)¶
譬如父母呵敎子孫雖口剛急而心猶愛譬如瘡醫破¶
洗人瘡當時大痛久久除愈(修行道地/經慈品)¶
　　　消弭¶
<pb:KR3k0045_WYG_041-15b>¶
若疾自已招或寒暑飲食所致當須治療若其自然之¶
疾非已所致疾當自損勿須藥療而有喜也(周易正/義无妄)¶
雲漢仍叔美宣王也宣王承厲王之烈内有撥亂之志¶
遇烖而懼側身修行欲銷去之(毛詩/雲漢)¶
妖孽者天之所以警天子諸侯也惡夢者所警士大夫¶
也妖孽不勝善政惡夢不勝善行(孔子集/語下)¶
天子見怪則修德諸侯見怪則修政卿大夫見怪則修¶
職士庶人見怪則修身(後漢書楊/震孫賜傳)¶
<pb:KR3k0045_WYG_041-16a>¶
日食則失徳之國惡之月食則失刑之國惡之彗星見¶
則失和之國惡之風與日爭明則失生之國惡之是故¶
聖王日食則修徳月食則修刑彗星見則修和風與日¶
爭明則修生此四者聖王所以免天地之誅也(管子/四時)¶
身有醜夢不勝正行國有妖祥不勝善政(淮南子/繆稱訓)¶
天之所明禍不遇家反目相逐終得和美(焦氏易林/巽之歸妹)¶
過盛之朝灾沴不消以憂其過也臨亡之國灾沴亦熄¶
以無庸於警也故灾沴之象恒集於過盛將亡之際(天/禄)¶
<pb:KR3k0045_WYG_041-16b>¶
(閣外史/去蜀)¶
夫堯之使禹治水猶病水者之使醫也然則堯之洪水¶
天地之水病也禹之治水洪水之良醫也(王充論衡/順鼔篇)¶
五行之性水土不同以水為害而攻土土勝水攻社之¶
義毋乃如今世工匠之用椎鑿也以椎擊鑿令鑿穿木¶
今儻攻土令厭水乎(王充論衡/順鼔篇)¶
天地之有水旱猶人之有疾病也疾病不可自責除水¶
旱不可以禱謝去明矣(王充論衡/感虛篇)¶
<pb:KR3k0045_WYG_041-17a>¶
禹治水以身解於陽旴之河湯苦旱以身禱於桑林之¶
際(李善註文選應休/璉與岑文瑜書)¶
山神曰螭物精曰魅土精曰羵羊水精曰罔象木精曰¶
畢方火精曰遊光金精曰清明天下有道則衆精潜蔵¶
(意林/正部)¶
陛下父事天母事地子養黎民父虧明母震動子訛言¶
今日蝕三陽始小民正月朔旦尚惡敗器物况日虧缺¶
乎(藝文類聚歳/時部元正)¶
<pb:KR3k0045_WYG_041-17b>¶
火精不退奚應善言氷垤難消徒持隂徳(藝文類聚職/官部諸王墓)¶
(誌/)¶
桑穀生於殷庭兮中宗克已以成仁雊雉登夫鼎耳兮¶
武丁責躬而敎純(初學記/獸部兔)¶
政舉化流如日之光禍亂消滅若雲之除(道徳經指/歸卷八)¶
譬如有藥名摩蚳有蛇饑行索食道逢蟲豸蛇欲噉之¶
蟲行到摩蚳藥所蛇聞藥香即走還去何以故藥力所¶
却蛇毒即歇(道行波羅/蜜經卷二)¶
<pb:KR3k0045_WYG_041-18a>¶
童孺正而鬼退丈夫邪而魅陵(𢎞明集/十三)¶
　　　困逹¶
山上有水蹇君子以反身修徳(易蹇/)¶
晉重耳之有霸心生於曹衞越王勾踐之有霸心生於¶
㑹稽故居下而無憂者則思不逺處身常逸者則志不¶
廣庸知其終始乎(孔子家/語在厄)¶
芳處幽而彌馨兮寳在夜而愈光(晉書摯/虞傳)¶
顔回以簞食瓢飲揚其仁聲原憲以蓬户繩樞邁其清¶
<pb:KR3k0045_WYG_041-18b>¶
徳(晉書江/統傳)¶
居不隠者思不逺身不佚者志不廣女庸安知吾不得¶
之桑落之下(荀子/宥坐)¶
夫困之為道從寒之及煖煖之及寒也唯賢者獨知而¶
難言之也(説苑/雜言)¶
人君不困不成王列士不困不成行(説苑/雜言)¶
語不云乎三折肱而成良醫夫陳蔡之間丘之幸也二¶
三子從丘者皆幸人也(説苑/雜言)¶
<pb:KR3k0045_WYG_041-19a>¶
槌鐘擊磬所以發其聲也煮鬯燒薰所以揚其芬也賢¶
者之窮厄戮辱此槌擊之意也其死亡陷溺此燒煮之¶
類也(徐幹中/論夭壽)¶
有伊呂之才者不久滯於窮賤懐猗頓之術者不長處¶
於饑寒(抱朴子外/篇安貧)¶
九斷四屬者藴藻所以表靈摧柯碎葉者茝蕙所以增¶
芬是以夷吾桎檻而建匡合之績應侯困辱而著入秦¶
之勲(抱朴子外/篇博喻)¶
<pb:KR3k0045_WYG_041-19b>¶
否終則成之以泰晦極則清輝晨耀是以垂耳吳阪者¶
騁千里之逸軌縈鱗九淵者凌虹霓以髙蹈(抱朴子外/篇博喻)¶
物生無不屯者也事成無不由艱難者也(關氏易/傳雜義)¶
九折臂而成醫兮吾至今乃知其信然(補文選屈/原惜誦)¶
所異鍾沈徳水望岀風雲劍沒豐城氣連牛斗(藝文類/聚人部)¶
(懐舊/銘)¶
　　　適意¶
參差荇(音/杏)菜左右采之窈窕淑女琴瑟友之○參差荇¶
<pb:KR3k0045_WYG_041-20a>¶
菜左右芼之窈窕淑女鍾鼔樂之(詩國風/關雎)¶
誰謂荼苦其甘如薺(音泚○詩/國風谷風)¶
阪(音/反)有漆隰有栗既見君子並坐鼓瑟○阪有桑隰有¶
楊既見君子並坐鼔簧(詩國風/車鄰)¶
魚在在藻有頒(音/焚)其首王在在鎬豈(音/憕)樂飲酒○魚在¶
在藻有莘其尾王在在鎬飲酒樂豈○魚在在藻依於¶
其蒲王在在鎬有那其居(詩小雅/魚藻)¶
&KR0008;&KR0008;泌水可以樂道忘饑巍巍南面可以樂治忘亂(毛/詩)¶
<pb:KR3k0045_WYG_041-20b>¶
(正義/衡門)¶
夫擊甕叩缻彈筝摶髀而歌呼嗚嗚快耳目者真秦之¶
聲也鄭衞桑間昭虞武象者異國之樂也今棄撃甕叩¶
缻而就鄭衞退彈筝而取昭虞若是者何也快意當前¶
適觀而已矣(史記李/斯傳)¶
矯翼厲翮恣意所存(前漢書揚/雄傳下)¶
湯沐具而非弔大厦構而相驩(梁書任/昉傳)¶
草木之得春陽魚龍之得風雨(周書庾/信傳)¶
<pb:KR3k0045_WYG_041-21a>¶
昔者宋國有田夫常衣緼黂僅以過冬暨春冬作自曝¶
於日不知天下之有廣厦隩室綿纊狐狢顧謂其妻曰¶
負日之暄人莫知者以獻吾君將有重賞里之富室告¶
之曰昔人有美戎菽甘枲莖芹萍子者對鄉豪稱之鄉¶
豪取而嘗之蜇於口慘於腹衆哂而怨之其人大慙子¶
此類也(列子/楊朱)¶
易道良馬使人欲馳飲酒而樂使人欲謌(淮南子/説林訓)¶
佳人不同體美人不同面而皆説於目棃橘棗栗不同¶
<pb:KR3k0045_WYG_041-21b>¶
味而皆調於口(淮南子/説林訓)¶
夫病濕而強之食病暍而飲之寒此衆人之所以為養¶
也而良醫之所以為病也快於目悦於心愚者之所利¶
也然而有道者之所辟也故聖人先忤而後合衆人先¶
合而後忤(淮南子/人間訓)¶
若轉丸掌中足以自樂也(淮南子/要畧)¶
君不見大澤中雉乎五歩一噣終日乃飽羽毛悦澤光¶
照於日月奮翼爭鳴聲響於陵澤者何彼樂其志也援¶
<pb:KR3k0045_WYG_041-22a>¶
置之囷倉中常噣粱粟不旦時而飽然猶羽毛憔悴志¶
氣益下低頭不鳴夫食豈不善哉彼不得其志故也今¶
臣不逺千里而從君遊者豈食不足竊慕君之道耳(韓/詩)¶
(外/傳)¶
獐鹿逐牧飽歸其居(焦氏易林/屯之比)¶
鳬㕍啞啞以水為宅雌雄相和常共娛樂得其所欲(焦/氏)¶
(易林大有/之歸妹)¶
蜩螗歡喜草木嘉茂(焦氏易林/謙之解)¶
<pb:KR3k0045_WYG_041-22b>¶
虎豹熊皮遊戲山谷君子仁賢亦得所欲(焦氏易林/謙之中孚)¶
負金懐玉南歸嘉國蜂蠆不螫利入我室(焦氏易林/隨之晉)¶
鳬遇稻廬甘樂&KR0146;鰌雖驅不去(焦氏易林/賁之震)¶
南有嘉魚駕黄取遊魴鱮詡詡利來無憂(焦氏易林/離之中孚)¶
鳥集茂木心樂願得(焦氏易林/解之恒)¶
旦種菽豆暮成藿羹心之所願志快意愜(焦氏易林/漸之乾)¶
次五鴻裝於淄飲食頥頥測曰鴻裝於淄大將得志也¶
(太𤣥經/第三裝)¶
<pb:KR3k0045_WYG_041-23a>¶
繇人之得小休息則氣得舒故喜也(淮南子精/神訓解)¶
水重深而魚悦林修茂而鳥喜(曹子建離/思賦并序)¶
在於幽室之中覩烝燭之光雖不教告亦皎然喜於所¶
見也(嵇中散集張遼/叔自然好學論)¶
武侯之無人君之徳而處在防衞之間雖臨朝僑厲愈¶
非其意及得其所思猶迯竄之聞人音安能不跫然改¶
貌釋然而喜也(莊子音義/徐無鬼)¶
人聞長安樂則岀門向西而笑知肉味美對屠門而大¶
<pb:KR3k0045_WYG_041-23b>¶
嚼(文選曹子建與/吳季重書註)¶
還君本州可謂衣繡晝行矣(藝文類聚職/官部刺史)¶
有若披浮雲而曬白日岀幽谷而登喬木(藝文類聚禮/部朝㑹表)¶
杜氏幽求子謂兒年五嵗有鳩車之樂七嵗有竹馬之¶
歡(玉海車/服車輿)¶
譬如有人經遇篤疾忽然一日平復如本(海空智蔵/經序品)¶
又如有人早離父母一旦不期遇相逢值(海空智蔵/經序品)¶
又如有人積日大饑一旦之間逢諸美饍(海空智蔵/經序品)¶
<pb:KR3k0045_WYG_041-24a>¶
猶如弱喪失於本鄉徬徨他國父母離别恩愛久逺於¶
後忽遇普見本鄉父母兄弟甚大歡喜(海空智蔵/經供獻品)¶
猶如貧人遇一金瓶(海空智蔵/經供獻品)¶
如端正人自見面貌心生歡喜(元陽妙/經卷六)¶
譬如羈客於險難處夜行失伴恐怖憂遑忽遇同侶心¶
生歡喜踊躍無量亦如宿病未遇良醫於儵欻頃忽遇¶
妙藥病得除愈心生歡喜踊躍無量如人沒水遇得舟¶
航得度彼岸心生歡喜亦復如是如人渴乏忽遇醴泉¶
<pb:KR3k0045_WYG_041-24b>¶
恣意酣飲得無渴乏心生歡喜亦復如是如被寃家趰¶
逐忽然得脱無諸煩惱心生歡喜亦復如是如囚詣市¶
卒聞恩赦而得解脱心生歡喜亦復如是亦如農夫遇¶
旱忽便得雨而苗得長五榖豐熟心生歡喜亦復如是¶
亦如人逺行忽便還家心生歡喜亦復如是(元陽妙/經卷一)¶
譬如有人遊渉曠野經過險路百踰繕那或二或三或¶
四五百見諸城邑王都前相謂放牧人園林田等見諸¶
相已便作是念城邑王都去此非逺作是念已身意泰¶
<pb:KR3k0045_WYG_041-25a>¶
然不畏惡獸惡賊饑渴(波羅蜜多/經卷三)¶
昔與我等遊行讌樂於天池中猶如鴛鴦於善法堂猶¶
如鵝王歡喜園中如迦蘭鳥遊漫陀河同於香象在波¶
耶園及拘羅園猶如蜂王(大寶積經卷/一百二十)¶
譬如有人欲觀大海漸次徃趣經於多時不見山林便¶
作是念今覩此相大海非逺所以者何夫近海岸地必¶
漸下定無山林彼人爾時雖未見海而見近相歡喜踴¶
躍(波羅蜜多/經卷三)¶
<pb:KR3k0045_WYG_041-25b>¶
如夜逺渉迷失正路若見火光生大歡喜知有聚落疾¶
徃趣之至便安隠永無怖畏(波羅蜜多經卷/五百六十七)¶
如人患渴得水乃止求出世法得深般若波羅蜜多思¶
願便止(波羅蜜多經卷/五百六十七)¶
譬如極炎熱時於日後分有一丈夫熱所逼故奔趣殑¶
河投於水中沐浴身體熱乏既息清涼悦性徃返遊戲¶
度至餘岸經行徃來遙見不逺有大樹林枝葉翠盛隂¶
影厚宻便徃林中復見施妙牀座敷勝氍毹上加綿褥¶
<pb:KR3k0045_WYG_041-26a>¶
覆以迦遮隣地之帔輕妙鮮支重覆其上細耎倚枕置¶
牀兩頭彼大丈夫昇於此牀若坐若卧於牀四面清風¶
㣲動輕扇相續(大寶積經/三十七)¶
如無足者得如意乗如亂心者得甘露味如羸老者遇¶
其機杖是大福田之根本也(大方廣十/輪經卷一)¶
譬如有人身被五縛若得解脱如鳥出網至無礙處(大/乗)¶
(造像功徳/經卷下)¶
亦如曠野清泠之水渴人過遇自恣飲之(本縁經毗/羅摩品)¶
<pb:KR3k0045_WYG_041-26b>¶
譬如賈客逺行治生得度厄路多獲財利還歸到家心¶
悦無量又如田家耕不失時風雨復節多收五穀蔵著¶
篅中意甚歡喜如病困得愈得畢償債(修行道地經/五隂成敗品)¶
譬如有人乗調象如意至湊無躓礙(三昧法門/經卷下)¶
譬如熱得凉池寒得温室世間之樂無以為喻也(思惟/要之)¶
(法/)¶
譬如金成器譬如華正敷譬如食美膳譬如解文字譬¶
如開寶篋是各得歡喜(大乗莊嚴/經論卷一)¶
<pb:KR3k0045_WYG_041-27a>¶
如象絶䩭靽自恣隨意去(大荘嚴經/論卷六偈)¶
所謂若披重霧以攀合璧出幽夜而眄燭龍短綆爰汲¶
望瀾覘海(𢎞明/集十)¶
所以寒氷之内儻遇温風炭火之中若蒙凉氣便為歡¶
樂即復欣然(法苑珠/林卷七)¶
　¶
　¶
　¶
<pb:KR3k0045_WYG_041-27b>¶
　¶
　¶
　¶
　¶
　¶
　¶
　¶
　喻林卷四十一¶
