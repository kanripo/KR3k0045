# -*- mode: mandoku-view; -*-
#+TITLE: 喻林
#+DATE: 2015-08-24 23:32:19.519429
#+PROPERTY: ID KR3k0045
#+PROPERTY: BASEEDITION WYG    
#+PROPERTY: JUAN 卷七十八
<pb:KR3k0045_WYG_078-1a>¶
欽定四庫全書¶
　喻林卷七十八　　　　　明　徐元太　撰¶
　　臣術門¶
　　　結知¶
江乙説於安陵君曰以財交者財盡而交絶以色交者¶
華落而愛渝是以嬖色不敝席寵臣不敝軒今君擅楚¶
國之勢而無以自結於王竊為君危之(戰國䇿/楚宣王)¶
田需貴於魏王惠子曰子必善左右今夫楊横樹之則¶
<pb:KR3k0045_WYG_078-1b>¶
生倒樹之則生折而樹之又生然使十人樹楊一人㧞¶
之則無生楊矣故以十人之衆樹易生之物然而不勝¶
一人者何也樹之難而去之易也今子雖自樹於王而¶
欲去之者衆則子必危矣(戰國䇿/魏哀王)¶
魏王與龍陽君共船而釣龍陽君得十餘魚而涕下王¶
曰有所不安乎如是何不相告也對曰臣無敢不安也¶
王曰然則何為涕出曰臣為臣之所得魚也王曰何謂¶
也對曰臣之始得魚也臣甚喜後得又益大今臣直欲¶
<pb:KR3k0045_WYG_078-2a>¶
棄臣前之所得矣今以臣之㐫惡而得為王拂枕席今¶
臣爵至人君走人於庭避人於途四海之内美人亦甚¶
多矣聞臣之得幸於王也必褰裳而趨大王臣亦猶曩¶
臣之前所得魚也臣亦將棄矣臣安能無涕出乎(戰國/䇿魏)¶
(安釐/王)¶
王亦聞老妾事其主婦者乎子長色衰重嫁而已今臣¶
之事王若老妾之事其主婦者(戰國䇿/魏哀王)¶
臣雖薄也得蒙肺附(前漢書景/十三王傳)¶
<pb:KR3k0045_WYG_078-2b>¶
夫士以才智要君女以&KR0442;道求主(後漢桓/譚列傳)¶
蚨母養子以葢覆穴出入徃來初無閒眹故物不能止¶
之今内揵之臣委曲從君以自結固無有閒隙亦由是¶
也(鬼谷子/内揵註)¶
士為知己死女為悦已玩恩義茍&KR0467;暢他人焉能亂(李/善)¶
(註文選任彦昇/文宣王行狀)¶
驚鴻别水但見徘徊黄鶴去闗唯知反顧棲戀之心事¶
同於此(文苑英華庾/信謝賜賚啓)¶
<pb:KR3k0045_WYG_078-3a>¶
明使君始垂哀憐意眷日崇譬之疾病乃使炎農分藥¶
岐伯下鍼疾雖未除就没無恨何者以其天醫至神而¶
榮魄自盡也(太平御覽疾病/部總叙疾病下)¶
然宿瘤以醜見傳而臣以醉見識(向氏語/林言語)¶
　　　思退¶
六二介於石不終日貞吉(易/豫)¶
考槃刺莊公也不能繼先公之業使賢者退而窮處(毛/詩)¶
(考/槃)¶
<pb:KR3k0045_WYG_078-3b>¶
吾聞天有四時春生冬伐人有盛衰泰終必否知進退¶
存亡而不失其正惟賢人乎蠡雖不才明知進退髙鳥¶
已散良弓將藏狡兎已盡良犬就烹(吳越春秋勾/踐伐吳外傳)¶
蔡澤曰夫四時之序成功者去(戰國䇿秦/昭襄王)¶
非闚天者不可與圖逺君不授驥以重任驥亦俛首裹¶
足而去耳(後漢書郅/暉列傳)¶
今崎嶇於鋒刃之間在疑忌之際愚則為人所猜智則¶
危甚巣幕當如鴻鵠髙飛一舉萬里不可坐待罟網也¶
<pb:KR3k0045_WYG_078-4a>¶
(晉書慕/容盛傳)¶
僕固脂車以須放秣馬以待却反耕於枳落歸志乎渦¶
瀨從容乎農夫優游乎卒歳矣(晉書夏/侯湛傳)¶
方當横潭亂海就魚鼈而為羣披榛捫樹從虺虵而相¶
伍(梁書王/僧儒傳)¶
籠樊之念既多寥廓之想彌切(魏書李順希/仁弟騫傳)¶
君獨不見夫雞乎首戴冠者文也足摶距者武也敵在¶
前敢鬭者勇也得食相告仁也守夜不失時信也雞有¶
<pb:KR3k0045_WYG_078-4b>¶
此五徳君猶日瀹而食之者何也則以其所從來者近¶
也夫黄鵠一舉千里止君園池食君魚鼈啄君黍粱無¶
此五者君猶貴之以其所從來者逺矣臣將去君黄鵠¶
舉矣(韓詩/外傳)¶
介子推曰推聞君子之道為人子而不能承其父者則¶
不敢當其後為人臣而不見察於其君者則不敢立於¶
其朝然推亦無索於天下矣(新序節/士七)¶
九疑鬱林沮濕不中鸞鳳所惡君子攸去(焦氏易林/小過之晉)¶
<pb:KR3k0045_WYG_078-5a>¶
賢士之嫁也非刑戮之國則就之非篡弑之朝則就之¶
若是而蹇必内有䜛姬外有譛臣二網張國仁者潔身¶
不待塵而舉不待逐而行引之不浮垂之不沈(天禄閣/外史漁)¶
(論/)¶
汝不見出穴之蟻上垣籬而扛百足之蟲有稚子臨穴¶
而憎蟻以泥覆其上雖欲返穴而安之亦不得已今楚¶
之疑非特稚子之憎也疑覆於國而距後至之士非特¶
覆穴之泥也而欲返楚以求鳴是何丘蟻之弗若乎汝¶
<pb:KR3k0045_WYG_078-5b>¶
又不見遊魚之逝千仞之藪而無患者以其能與水相¶
信也故浮沈得揚其意出入得暢其情是水益深則魚¶
益逝君益信則士益歸而况士之於諸侯哉使逰魚遇¶
無水之壑則偃蹇而困於泥求咫尺之㳺亦不可得已¶
今楚無水之壑也欲以藪澤之魚而㳺之必蹇矣故魚¶
不厭深士不厭信或止或行其知幾乎(天禄閣外/史龜邱)¶
夫魚不&KR0467;縁磯之藪以為能逝也而時遇漁人之罟又¶
逆鱗而入鳥不巢覆廬之林以為能舉也而時遇獵者¶
<pb:KR3k0045_WYG_078-6a>¶
之網又解翅而投乎(天禄閣外/史遇漁)¶
言衆魚張其鬐尾葺累其鱗則蛟龍隠其文章而避之¶
俗人朋黨恣其口舌則賢者亦伏匿深藏也(王逸註楚/辭九章)¶
譬彼四時功成則退在盈思中升隆以順(蔡中郎集太/傳胡公碑)¶
見幾而作如鴻之翔(蔡中郎集太/守胡公碑)¶
吾聞景風起則裘鑪息世道夷則奇士退(抱朴子内/篇釋滯)¶
繁弱既韜盧鵲將烹子房出𤣥帷而反閭巷信布釋甲¶
胄而修魚釣(抱朴子内/篇釋滯)¶
<pb:KR3k0045_WYG_078-6b>¶
譬猶池魚籠鳥有江湖山藪之思(文選秋/興賦)¶
方將耕於東皋之陽輸黍稷之税以避當塗者之路(文/選)¶
(阮籍奏記/詣蔣公)¶
惟羡肅肅翰濱紛戾髙㝠(文選謝靈運/鄴中詩註)¶
將随渤澥去刷羽汎清源(文選沈約和/謝宣城詩)¶
雖無𤣥豹姿終隠南山霧(文選謝眺/之宣城詩)¶
哲匠感蕭晨肅此塵外軫(文選殷仲文/九井作詩)¶
子獨不聞夫神人乎噏風飲露不食五穀登太清逰山¶
<pb:KR3k0045_WYG_078-7a>¶
嶽靡紫芝弄白玉不因而獨備無假而自足不與人路¶
同嗜慾不與世務齊榮辱故能入無窮之門享不死之¶
年以此言之何待進賢(補文選夏/侯湛抵疑)¶
世雷同而炫曜兮何毁譽之昧昧人修飾而窺鏡兮後¶
尚可以竄藏(廣文選宋/玉九辯)¶
黄鵠之一舉兮知山川之紆曲再舉兮睹天地之圜方¶
(廣文選賈/誼惜誓)¶
譬籠鳥與池魚本山川而有思(藝文類聚産/業部園賦)¶
<pb:KR3k0045_WYG_078-7b>¶
思依林而羽戢願託水而鱗藏(藝文類聚居/處部宅舎賦)¶
一葉將隕寧待於風露百川皆到自竭者潢汙(文苑英/華庾信)¶
(請致仕/一表)¶
銜羈之馬伏櫪之駒莫不思平原曠澤翹尾而馳足也¶
(太平御覽/兵部羈)¶
楚國龔舎初随楚王朝宿未央宫見蜘蛛焉有赤蜘蛛¶
大如栗四面縈羅網有蟲觸之而死者退而不能出焉¶
舎乃歎曰吾生亦如是耳仕官者人之羅網也豈可淹¶
<pb:KR3k0045_WYG_078-8a>¶
歳於是掛冠而退時人笑之謂舎為蜘蛛之隠(太平御/覽蟲豸)¶
(部蜘/蛛)¶
孤鴻已摩天去吾儕戀稻粱跳躑網羅中(華陽陶隠/居傳上)¶
　　　立節¶
澤无水困君子以致命遂志(易/困)¶
老狼有胡進則躐其胡退則跲其尾進退有難然而不¶
失其猛(毛詩/狼跋)¶
見有禮於其君者事之如孝子之養父母也見無禮於¶
<pb:KR3k0045_WYG_078-8b>¶
其君者誅之如鷹鸇之逐鳥雀也(左傳文公/十八年)¶
此行也吾聞鼓而已不聞金矣(左傳哀/公十年)¶
天下無道循道而行衡塗而僨(大戴禮記曾/子制言中)¶
魚我所欲也熊掌亦我所欲也二者不可得兼舎魚而¶
取熊掌者也生亦我所欲也義亦我所欲也二者不可¶
得兼舎生而取義者也(孟子告/子上)¶
天下有道以道殉身天下無道以身殉道未聞以道殉¶
乎人者也(孟子盡/心上)¶
<pb:KR3k0045_WYG_078-9a>¶
好船者必溺好戰者必亡臣好直言不顧於命(吳越春/秋夫差)¶
(内/傳)¶
豫讓遁逃山中曰嗟乎士為知己者死女為悦己者容¶
吾其報智氏之讐矣(戰國䇿/趙襄子)¶
跖之狗吠堯堯非不仁狗固吠非其主(史記淮/隂侯傳)¶
人固有一死死有重於太山或輕於鴻毛用之所趨異¶
也(前漢書司/馬遷傳)¶
曲㦸在頸不易其心(後漢書/馮衍傳)¶
<pb:KR3k0045_WYG_078-9b>¶
布衣之交猶有務信誓而蹈水火感知已而披肝膽徇¶
聲名而立節義者况於束帶立朝致仕卿相所務者非¶
特匹夫之信所感者非徒知己之惠所徇者豈聲名而¶
已乎(魏志杜/畿傳)¶
葅醢之戮甘之如薺(晉書劉/沈傳)¶
勁松方操嚴霜比烈白刃可陵貞心難折(晉書張/禕傳)¶
夫繁霜降節彰勁心於後凋横流在辰表貞期於上徳¶
(晉書烈/女列傳)¶
<pb:KR3k0045_WYG_078-10a>¶
是知隕節茍合其宜義夫豈吝其没捐軀若得其所烈¶
士不愛其存故能守鐵石之深衷厲松筠之雅操見貞¶
心於歳暮摽勁節於嚴風赴鼎鑊其如歸履危亡而不¶
顧書名竹帛畫象丹青前史以為美談後來仰其徽烈¶
者也(晉書忠/義傳)¶
貞松標於歳寒忠臣亮於國危(晉書毛/璩傳)¶
所謂命輕鴻毛義貴熊掌(晉書江/統列傳)¶
封狐萬里投軀而弗顧猰窳千羣探穴而忘死(晉書郄/鑒傳)¶
<pb:KR3k0045_WYG_078-10b>¶
匪石為心寒松比操(晉書鍾/雅傳)¶
其盛烈所著與河海而争流峻節所標共松柏而俱茂¶
(魏書史臣/節義傳)¶
死有重於太山貴其理全也生有輕於鴻毛重於義全¶
也(北史節/義傳)¶
曲刃句之直兵推之嬰不革矣(晏子/襍上)¶
齊攻魯求岑鼎魯君載他鼎以往齊侯弗信而反之為¶
非使人告魯侯曰栁下季以為是請因受之魯君請於¶
<pb:KR3k0045_WYG_078-11a>¶
栁下季栁下季答曰君之賂以欲岑鼎也以免國也臣¶
亦有國於此破臣之國以免君之國此臣之所難也於¶
是魯君乃以真岑鼎往也且栁下季可謂此能説矣非¶
獨存已之國也又能存魯君之國(吕氏春/秋審已)¶
美女以貞顯其行烈士以義彰其名(陸子/道基)¶
荆蒯苪可謂守節死義矣則僕夫無為死也猶食飲而¶
遇毒也(韓詩/外傳)¶
有命之父母不知孝子有道之君不知忠臣夫豫讓之¶
<pb:KR3k0045_WYG_078-11b>¶
君亦何如哉(説苑/尊賢)¶
越甲至齊雍門子狄請死之齊王曰鼔鐸之聲未聞矢¶
石未交長兵未接子何務死之為人臣之禮邪雍門子¶
狄對曰臣聞之昔者王田於囿左轂鳴車右請死之而¶
王曰子何為死車右對曰為其鳴吾君也王曰左轂鳴¶
者工師之罪也子何事之有焉車右曰臣不見工師乗¶
而見其鳴吾君也遂刎頸而死知有之乎齊王曰有之¶
雍門子狄曰今越甲至其鳴吾君也豈左轂之下哉車¶
<pb:KR3k0045_WYG_078-12a>¶
右可以死左轂而臣獨不可以死越甲也遂刎頸而死¶
是日越人引甲而退七十里(説苑/立節)¶
次八石赤不奪節士之心測曰石赤不奪可與有要也¶
(太𤣥經/第四度)¶
義者臣子死節乎君親之難也離自平人而焚燒妻子¶
詐為吳仇讐求信於慶忌反而刺之若蜘蛛之小巧耳¶
(揚子法言/註淵騫篇)¶
立朝則以砥矢為操居已則以羔羊為節(抱朴子外/篇臣節)¶
<pb:KR3k0045_WYG_078-12b>¶
惟漢有木曾不踰境惟南有金萬邦作詠(文選陸機答/賈長淵詩)¶
琅琅先生雅杖名節雖遇塵務猶振霜雪(文選袁宏/名臣序賛)¶
如彼竹柏負雪懐霜如彼騑駟配服驂衡(文選顔延之/陽給事誄)¶
郁烈之芳出於委灰繁㑹之音生於絶絃是以貞女要¶
名於没世烈士赴節於當年(文選陸機/演連珠)¶
貞朗志而玉折厲勁心而蘭摧(廣文選陸/士龍紆思)¶
梁姑姊其室失火兄子與二子在内欲取兄子輙得其¶
子火盛不得復入婦人曰梁豈可户告人曉耶被不義¶
<pb:KR3k0045_WYG_078-13a>¶
之名何面見兄弟國人哉遂赴火而死(藝文類聚/火部火)¶
平路康衢從容之道進危塗險徑忠貞之節興登平路¶
者易為功渉險塗者難為力(藝文類聚/人部志序)¶
信順為甲胄大節為城池(藝文類聚職/官部冡宰碑)¶
譬如燒香其質雖壊而氣芬馥熏他令香(大集地藏十/輪經卷三)¶
　　　保身¶
鳴鳩此大夫遭周之亂而兄弟相戒以免禍之詩(詩説/小正)¶
(傳/)¶
<pb:KR3k0045_WYG_078-13b>¶
鮑莊子之知不如葵葵猶能衛其足(左傳成公/十七年)¶
豈若匹夫匹婦之為諒也自經於溝瀆而莫之知也(論/語)¶
(憲/問)¶
狡兎死走狗烹髙鳥盡良弓藏敵國破謀臣亡(史記淮/隂侯傳)¶
夫卜而有不審不見奪糈為人主計而不審身無所處¶
(史記日/者傳)¶
假令僕伏法受誅若九牛亡一毛與螻螘何異(前漢書/司馬遷)¶
(傳/)¶
<pb:KR3k0045_WYG_078-14a>¶
古人畏患茍免以計安身撓直為曲斵方為圓穢素絲¶
之潔推亮直之心(前漢紀/孝成)¶
審能騎龍弄鳳翔嬉雲間者亦非狐兎燕雀所敢謀也¶
(後漢書逸/民列傳)¶
知善不薦聞惡無言隠情惜己自同寒蟬(後漢書黨/錮列傳)¶
上蔡之犬不誡於前華亭之鶴方悔於後(晉書陸/機傳)¶
使燕雀微羣得保叢蔚(宋書后妃孝/武皇后傳)¶
以亡為行者不足以存君以死為義者不足以立功嬰¶
<pb:KR3k0045_WYG_078-14b>¶
豈其婢子也哉其縊而從之也(晏子/襍上)¶
夫龍之為蟲也柔可狎而騎也然其喉下有逆鱗徑尺¶
若人有嬰之者則必殺人人主亦有逆鱗説者能無嬰¶
人主之逆鱗則幾矣(韓非子/説難)¶
諸生獨不見季夏之螇乎音聲入耳秋風至而聲無者¶
生(鹽鐵論/散不足)¶
淵涸龍憂箕子為奴(焦氏易林/泰之剝)¶
或問活身曰明哲或曰童蒙則活何乃明哲乎曰君子¶
<pb:KR3k0045_WYG_078-15a>¶
所貴亦越用明保慎其身也如庸行翳路衝衝而活君¶
子不貴也(揚子問/明篇)¶
吾聞無巢之林其下必廬無魚之藪其上必磯子乃洋¶
洋然悲歌慷慨浮而不歸敝褐垢體為時所疑之楚逰¶
者能不懐噫是子之智不如魚之逺磯而虚其藪鳥之¶
畏廬而廢其巢乎(天禄閣外/史遇漁)¶
甫亦樂魚之樂而亦憂魚之憂也不得則縱得之則烹¶
魚樂於縱而憂於烹今吾之憂是魚得其餌而吾得其¶
<pb:KR3k0045_WYG_078-15b>¶
魚也故憂然則今之為士者皆得餌之魚乎郭泰笑曰¶
子其縱矣窺子之意將王室以為壑諸侯以為池洋然¶
縱之而赴於壑是子以王室為憂乎(天禄閣外/史燕言)¶
言蛟龍明於被害知貪香餌必近於死故下逰於清波¶
無人之處以言賢者亦不宜貪禄位以危其身也(王逸/註楚)¶
(辭哀/時命)¶
髙樹多悲風海水揚其波(曹子建野/田黄雀行)¶
必死之病不下苦口之藥朽爛之材不受琱鏤之飾是¶
<pb:KR3k0045_WYG_078-16a>¶
以比干匪躬而剖心於情忠田豐見微而夷戮於言直¶
(抱朴子外/篇博喻)¶
毒粥既陳則旁有爛腸之鼠明燎宵舉則下有聚死之¶
蟲芻豢之豐則鼎俎承之才小任大則泣血漣如桑霍¶
為戒厚矣范䟽之鑒明矣(抱朴子外/篇廣譬)¶
秦燒詩書坑儒士於湯火之中但苦太熱耳時亦有寒¶
者謂四皓隠居尸子避地斯皆清涼其身不燠秦之湯¶
火(揚子法言/註寡見篇)¶
<pb:KR3k0045_WYG_078-16b>¶
　　　得君¶
象曰子克家剛柔接也(易/蒙)¶
晉康侯用錫馬蕃庻晝日三接(易/晉)¶
六四入於左腹獲明夷之心(易明/夷)¶
九二困於酒食朱紱方來(易/困)¶
九二鳴鶴在隂其子和之我有好爵吾與爾靡之(易中/孚)¶
君子至止福禄如茨(詩小雅瞻/彼洛矣)¶
裳裳者華其葉湑(上/聲)兮我覯之子我心寫兮我心寫兮¶
<pb:KR3k0045_WYG_078-17a>¶
是以有譽處兮　裳裳者華芸其黄矣我覯之子維其¶
有章矣維其有章矣是以有慶矣　裳裳者華或黄或¶
白我覯之子乗其四駱乗其四駱六轡沃若(詩小雅裳/裳者華)¶
汎汎楊舟紼(音/佛)纚(音/離)維之樂只君子天子葵之(詩小雅/采菽)¶
雞犧雖見寵飾然卒當見殺若人見寵飾則當貴盛(杜/氏)¶
(解左傳昭公/二十二年)¶
山則材之所生此人有山之材言其必大富也上天以¶
明臨下照之以天光言天子臨照之也於是乎又居於¶
<pb:KR3k0045_WYG_078-17b>¶
土上既富矣而被天照又復居有土地是為國君之象¶
也(春秋正義莊/公二十二年)¶
臣之所處重卵也王謂臣曰吾必不聽衆口與䜛言吾¶
信汝也猶列眉也(戰國䇿/燕昭王)¶
世必有聖知之君而後有賢明之臣故虎嘯而冽風龍¶
興而致雲蟋蟀竢秋吟蜉蝤出以隂(前漢書/王褒傳)¶
千載一合論説無疑翼乎如鴻毛遇順風沛乎如巨魚¶
縱大壑(前漢書/王褒傳)¶
<pb:KR3k0045_WYG_078-18a>¶
明明在朝穆穆列布聚精㑹神相得益章雖伯牙操遞¶
鍾逢門子彎烏號猶未足以喻其意也(前漢書/王褒傳)¶
條垂藟蔓上下相求(後漢書/崔駰傳)¶
繁弱登御然後髙墉之功顯孤竹在肆然後降神之曲¶
成是以髙世之主必假逺邇之噐藴匵之才思託大音¶
之和(晉書戴/若思傳)¶
瓶磬小噐蒙國厚恩頻繁擢敘遂過其任(晉書王/濬傳)¶
良馬有䇿逺道可致賢士有合大道可明(尉繚子/武議)¶
<pb:KR3k0045_WYG_078-18b>¶
晉平公問於叔向曰昔者齊桓公九合諸侯一匡天下¶
不識其君之力乎其臣之力乎叔向對曰管仲善制割¶
隰朋善削縫賔胥無善純縁桓公知衣而已亦其臣之¶
力也師曠侍曰臣請譬之以五味管仲善斷割之隰朋¶
善煎熬之賔胥無善齊和之羮以熟矣奉而進之而君¶
不食誰能強之亦君之力也(新序雜/事四)¶
太乙駕騮從天上來(焦氏易林/屯之隨)¶
終身不辱盈盛之門髙屋光覆君先其固(焦氏易林/遯之解)¶
<pb:KR3k0045_WYG_078-19a>¶
履堦登墀髙升峻巍福禄洋溢依天之威(焦氏易林/漸之剥)¶
次六幹干於天貞馴測曰幹干之貞順可保也(太𤣥經/第一千)¶
次六朱車燭分一日增我三千君子慶小人傷測曰朱¶
車之增小人不當也(太𤣥經/第一増)¶
計如投水思若轉規䇿定帷幄謀成几案(文選陸陲/石闕銘)¶
瞻彼榮寵譬諸雲霄(廣文選蔡伯喈汝/南周巨勝碑文)¶
崔浩論事語至中夜太宗大悦賜浩縹醪酒十斛水精¶
戎鹽一兩曰朕味卿言若此鹽酒故與卿同其味也(事/類)¶
<pb:KR3k0045_WYG_078-19b>¶
(賦飲食/部酒註)¶
　　　得民¶
蔽芾(音/廢)甘棠勿翦勿伐召伯所茇(音/鈸)　蔽芾甘棠勿翦¶
勿敗召伯所憇(音/噐)　蔽芾甘棠勿翦勿拜召伯所説(音/税)¶
(風詩國/  甘棠)¶
緇衣之宜分敝予又改為兮　緇衣之好兮敝予又改¶
造(叶在/早反)兮　緇衣之蓆(叶祥/籥反)兮敝予又改作兮(詩國風/緇衣)¶
泂(音/逈)酌彼行潦(音/老)挹(音/楫)彼注兹可以餴(音/分)饎(音熾叶/昌里反)豈¶
<pb:KR3k0045_WYG_078-20a>¶
弟君子民之父母(詩大雅/泂酌)¶
甘棠美召伯也召伯之教明於南國(毛詩/甘棠)¶
此公侯之所以扞城其民也(左傳成公/十二年)¶
天下有道則公侯能為民扞城而制其腹心(左傳成公/十二年)¶
宋皇國父為太宰為平公築臺妨於農收子罕請俟農¶
功之畢公弗許築者謳曰澤門之晳實興我役邑中之¶
黔實慰我心(左傳襄公/十七年)¶
蔽芾甘棠勿翦勿伐召伯所茇思其人猶愛其樹况用¶
<pb:KR3k0045_WYG_078-20b>¶
其道而不恤其人乎(左傳定/公九年)¶
大海蕩蕩水所歸髙賢愉愉民所懐大山崔百卉殖民¶
何貴貴有徳(前漢書/禮樂志)¶
我有枳棘岑君伐之我有蟊賊岑君遏之狗吠不驚足¶
下生氂含哺鼓腹焉知凶灾(後漢書/岑彭傳)¶
父母何在在我庭化我隝梟哺所生(後漢書循/吏列傳)¶
造父為齊王駙駕以渇服馬百日而服成請効駕齊王¶
王曰効駕於圃中造父驅車入圃馬見圃池而走造父¶
<pb:KR3k0045_WYG_078-21a>¶
不能禁造父以渇服馬久矣今馬見池駻而走雖造父¶
不能治今簡公之以法禁其衆久矣而田恒利之是田¶
恒傾圃池而示渇民也(韓非子外/儲説右)¶
紂作梏數千睨諸侯之不謟已者杖而梏之文王桎梏¶
於羑里七年而後得免及武王克殷既定令殷之民投¶
撤桎梏而流之於河民輸梏者以手撤之弗敢墜也跪¶
之入水弗敢投也曰昔者文王常擁此故愛思文王¶
猶敬其梏况守其法教乎(賈子新/書君道)¶
<pb:KR3k0045_WYG_078-21b>¶
周文王問於粥子曰敢問君子將入其職則其於民也¶
何如粥子對曰唯疑請以上世之政詔於君王政曰君¶
子將入其職則其於民也旭旭然如日之始出也周文¶
王曰受命矣曰君子既入其職則其於民也何若對曰¶
君子既入其職則其於民也暯暯然如日之正中周文¶
王曰受命矣曰君子既去其職則其於民也何若對曰¶
君子既去其職則其於民也暗暗然如日之已入也故¶
君子將入而旭旭者義先聞也既入而暯暯者民保其¶
<pb:KR3k0045_WYG_078-22a>¶
福也既去而暗暗者民失其教也(賈子新書/修政語下)¶
昔禹治水平壤區畫萬國以鎮民神故巡狩諸侯百姓¶
若捧太陽之餘光瞻候雲之潤氣故臨九河而頌禹烈¶
躡㑹稽而懐禹功(天禄閣外/史巡幸)¶
相與援衡軒而雨涕若赤子於父母也(藝文類聚職/官部令長頌)¶
亂離既著殆為灰朽僥倖之運賴兹應后䕃我塗炭惠¶
隆邱阜潤同江海恩猶父母(太平御覽/人事部歌)¶
幾合狐貍化為豺虎賴我郭君不畏強禦(太平御覽人/事部諺下)¶
<pb:KR3k0045_WYG_078-22b>¶
我府君道教舉恩如春威如虎愛如母訓如父(太平御/覽職官)¶
(部/尹)¶
思其人猶愛其樹尊其人必歌其道(太平御覽禮/儀部宗廟)¶
　¶
　¶
　¶
　¶
　喻林卷七十八¶
