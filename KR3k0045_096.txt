# -*- mode: mandoku-view; -*-
#+TITLE: 喻林
#+DATE: 2015-08-24 23:32:19.956601
#+PROPERTY: ID KR3k0045
#+PROPERTY: BASEEDITION WYG    
#+PROPERTY: JUAN 卷九十六
<pb:KR3k0045_WYG_096-1a>¶
欽定四庫全書¶
　喻林卷九十六　　　　　明　徐元太　撰¶
　　政治門(一/)¶
　　　端本¶
聖人作則必以天地為本以陰陽為端以四時為柄以¶
日星為紀月以為量鬼神以為徒五行以為質禮義以¶
為器人情以為田四靈以為畜(禮記/禮運)¶
上者民之儀也有司執政民之表也邇臣使辟者羣臣¶
<pb:KR3k0045_WYG_096-1b>¶
僕之倫也故儀不正則民失誓表弊則百姓亂邇臣便¶
辟不正亷而羣臣服汙矣(大戴禮記子/張問入官)¶
上者民之表也表正則何物不正是故君先立於仁則¶
大夫忠而士信民敦工璞商慤女憧婦空空七者敎之¶
志也七者布諸天下而不窕内諸尋常之室而不塞是¶
故聖人等之以禮立之以義行之以順而民棄惡也如¶
灌(大戴禮/記主言)¶
事父可以事君事兄可以事師長使子猶使臣也使弟¶
<pb:KR3k0045_WYG_096-2a>¶
猶使承嗣也能取朋友者亦能取所予從政者矣賜與¶
其宫室亦猶慶賞於國也忿怒其臣妾亦猶用刑罰於¶
萬民也是故為善必自内始也(大戴禮記/曾子立事)¶
田無主則荒廢故用人為主今以人情為田用聖人以¶
為田主則人情不荒廢也(禮記正/義禮運)¶
夫表曲者景必邪源清者流必潔猶叩樹本百枝皆動¶
也(後漢書李/固列傳)¶
澄其源者流清溷其本者末濁(後漢書郎/顗列傳)¶
<pb:KR3k0045_WYG_096-2b>¶
今冦賊在外四支之疾内政不理心腹之患(後漢書陳/蕃列傳)¶
濁其源而望流清曲其形而欲景直不可得也(後漢書/劉般傳)¶
上邪下難正衆枉不可矯音和響必清端影縁直表(宋/書)¶
(樂四/志)¶
人君之身者乃百姓之表一國之的也表不正不可求¶
直影的不明不可責射中今君身不能自治而望治百¶
姓是猶曲表而求直影也君行不能自修而欲百姓修¶
行者是猶無的而責射中也(周書蘇/綽傳)¶
<pb:KR3k0045_WYG_096-3a>¶
一人之治亂在其心一國之存亾在其主(管子七/臣七主)¶
君之在國都也若心之在身體也道德定於上則百姓¶
化於下矣戒心形於内則容貌動於外矣(管子君/臣下)¶
天或維之地或載之天莫之維則天以墜矣地莫之載¶
則地以沈矣夫天不墜地不沈夫或維而載之也夫又¶
况於人人有治之辟之若夫靁鼓之動也(管子/白心)¶
景不為曲物直響不為惡聲美是以聖人明乎物之性¶
者必以其類來也故君子繩繩乎慎其所先(管子/宙合)¶
<pb:KR3k0045_WYG_096-3b>¶
王者國之心也心治則百節皆安心擾則百節皆亂故¶
其身治者支體相遺也其國治者君臣相忘也(文子/上德)¶
山有猛虎林樾弗除江河納汙衆流是瀦(子華子/虎㑹問)¶
德音者所謂聲也未聞音出而響過其聲者也(鶡冠子/博選)¶
致治之自在已者也招髙者髙招庳者庳(鶡冠子/泰録)¶
本不固者末必幾碓而不修者其後必墮原濁者流不¶
清行不信者名必耗(墨子/修身)¶
械數者治之流也非治之源也君子者治之源也官人¶
<pb:KR3k0045_WYG_096-4a>¶
守數君子養源源清則流清源濁則流濁(荀子/君道)¶
上一則下一矣上二則下二矣辟之若艸木枝葉必類¶
本此之謂也(荀子/富國)¶
枉士無正友曲上無直下(黄石公素/書安履)¶
善響者不於響於聲善影者不於影於形為天下者不¶
於天下於身是故百仞之松本傷於下而末槁於上商¶
周之國謀失於胷令因於彼聖人組修其身而成文於¶
天下矣故子華子曰丘陵成而穴者安矣大水深淵成¶
<pb:KR3k0045_WYG_096-4b>¶
而魚鼈安矣松栢成而塗之人已蔭矣孔子見魯哀公¶
哀公曰有語寡人曰為國家者為之堂上而已矣寡人¶
以為迂言也孔子曰此非迂言也丘聞之得之於身者¶
得之人失之於身者失之人不出於門戸而天下治者¶
其惟知反於已身者乎(吕氏春/秋先已)¶
今夫射者儀毫而失牆畫者儀髪而易貌言審本也本¶
不審雖堯舜不能以治故凡亂也者必始乎近而後及¶
逺必始乎本而後及末治亦然故百里奚處乎虞而虞¶
<pb:KR3k0045_WYG_096-5a>¶
亾處乎秦而秦覇向摯處乎商而商滅處乎周而周王¶
百里奚之處乎虞智非愚也向摯之處乎商典非惡也¶
無其本也其處於秦也智非加益也其處於周也典非¶
加善也有其本也(吕氏春/秋處方)¶
治末者求其本端影者正其形(陸子/術事)¶
求逺者不可失於近治影者不可忘其容(陸子/術事)¶
心之於九竅四支也不能一事焉然而動静聽視皆以¶
為主者不忘於欲利之也故堯為善而衆善至矣桀為¶
<pb:KR3k0045_WYG_096-5b>¶
非而衆非來矣(淮南子/主術訓)¶
夫鳥獸之不可同羣者其類異也虎鹿之不同遊者力¶
不敵也是故聖人得志而在上位䜛佞姦邪而欲犯主¶
者譬猶雀之見鸇而䑕之遇狸也亦必無餘命矣是故¶
人主之一舉也不可不慎也繩正於上木直於下非有¶
事焉所縁以修者然也故人主誠正則直士任事而姦¶
人伏匿矣夫人之所以莫㧓𤓰瓠者何也無得於五石¶
弗犯也使人主執正持平如從繩凖髙下則羣臣以邪¶
<pb:KR3k0045_WYG_096-6a>¶
來者猶以卵投石以火投水(淮南子/主術訓)¶
君根本也臣枝葉也根本不美枝葉茂者未之聞也(淮/南)¶
(子繆/稱訓)¶
上多故則民多詐矣身曲而景直者未之聞也(淮南子/繆稱訓)¶
矩不正不可以為方規不正不可以為員身者事之規¶
矩也未聞枉已而能正人者也(淮南子/詮言訓)¶
使景曲者形也使響濁者聲也(淮南子/說林訓)¶
貨之下流猶水之赴下不竭不止今大川江河飲巨海¶
<pb:KR3k0045_WYG_096-6b>¶
巨海受之而欲谿谷之讓流潦百官之亷不可得也夫¶
欲影正者端其表欲下亷者先之身(鹽鐵論/疾貪)¶
有正春者無亂秋有正君者無危國(說𫟍/建本)¶
春致其時萬物皆及生君致其道萬人皆及治(說苑/君道)¶
夫樹曲木者惡得直景人君不直其行不敬其言者未¶
有能保帝王之號&KR0183;顯令之名者也(說𫟍/君道)¶
天子者天下之表也公侯者一國之儀也天子失制則¶
天下亂諸侯失節則其國危(列女傳周列/國楚平伯嬴)¶
<pb:KR3k0045_WYG_096-7a>¶
雌之不才其卵&KR1409;矣君之不才其民野矣(揚子/先知)¶
次三龍出於中首尾信可以為庸測曰龍出於中見其¶
造也(太𤣥經/第一中)¶
次三鑪鈞否利用止測曰鑪鈞否化内傷也(太𤣥經/第六將)¶
天清則雲霓除日月星辰昭君明下理賢愚得所也(王/逸)¶
(註楚辭/九思)¶
先有形而後有影形可忘而影不可傷(淮南子繆/稱訓解)¶
治國之政其猶治家治家者務立其本本立則末正矣¶
<pb:KR3k0045_WYG_096-7b>¶
夫本者倡始也末者應和也(武侯十六/䇿治國)¶
膏壤在荄而柯葉含榮率俗以身則不言而化故有唐¶
以鹿裘臻太平齊桓以捐紫止奢競(抱朴子外/篇廣譬)¶
渾沌之原無皎澄之流毫釐之根無連抱之枝分寸之¶
燼無炎逺之熱隙穴之中無炳蔚之羣鈎曲之形無繩¶
直之影參差之上無整齊之下(抱朴子外/篇廣譬)¶
三辰蔽於天則清景暗於地根荄蹷於此則柯條瘁於¶
彼道失於近則禍極於逺政繆於上而民困於下(抱朴/子外)¶
<pb:KR3k0045_WYG_096-8a>¶
(篇廣/譬)¶
眞龍而後能致雲雨明君而後道化行也(揚子法言/註先知篇)¶
如彼日月萬景攸正(文選陸/雲讌詩)¶
臣之所懼在於治水不自其源末流彌增其廣耳(補文/選傅)¶
(燮宦/官疏)¶
君本也臣枝葉也本美則葉茂本枯則葉凋(意林子/思子)¶
源静則流清本正則末茂内修則外理形端則影直(意/林)¶
(魏/子)¶
<pb:KR3k0045_WYG_096-8b>¶
玉磨逾潔蘭動彌馨源流潔清水無濁波(藝文類聚樂/部論樂詩)¶
爾形信直影亦不曲爾聲信清響亦不濁(藝文類聚后/妃部后妃箴)¶
水清照淨表直影端(文𫟍英華梁/武帝雜箴箴)¶
知潔其流者澄其源直其末者正其本源源本本其惟¶
大道乎(文苑英華/薛道衡碑)¶
樹彼司牧既懸百姓之命及乎厭世復傾天下之心是¶
以一馬之奔無一毛而不動一舟之覆無一物而不沈¶
(文苑英華/庾信連珠)¶
<pb:KR3k0045_WYG_096-9a>¶
道在於身不在於野化自於我不由於彼(道德經指/歸卷八)¶
木不相摩火無由出國無亂政姦無由生(天機/經八)¶
我王聖德如彼日輪大明御宇無幽不矚開物成務辯¶
别除昏十千大臣一億猛將皆王照使為國之光(大方/廣佛)¶
(華嚴經/卷十二)¶
何為五城一者山城憑髙據險斷岸周圍二者水城塹¶
以江河㳂流四遶三者沙城曠磧懸逺外無水草四者¶
土城堅壁髙壘内實兵儲五者人城主聖臣賢深謀逺¶
<pb:KR3k0045_WYG_096-9b>¶
畧如是五城量宜相敵人城最勝我國所尊(大方廣佛/華嚴經卷)¶
(十/二)¶
源清則津流應鮮根深則條頴必茂(𢎞明集/釋駮論)¶
　　　尚德¶
斧斨民之用也禮義國家之用也(毛詩/破斧)¶
不能御民者棄其德法譬猶御馬棄轡勒而專以筴御¶
馬馬必傷車必敗無德法而專以刑法御民民心&KR0709;國¶
必亾(大戴禮/記盛德)¶
<pb:KR3k0045_WYG_096-10a>¶
治國不以禮猶無耜而耕也為禮不本於義猶耕而弗¶
種也為義而不講之以學猶種而弗耨也講之以學而¶
不合之以仁猶耨而弗穫也合之以仁而不安之以樂¶
猶穫而弗食也安之以樂而不達於順猶食而弗肥也¶
(禮記/禮運)¶
工欲善其事必先利其器若治國用禮義為器是器之¶
利者故所治之事行必有成也(禮記正/義禮運)¶
以不忍人之心行不忍人之政治天下可運之掌上(孟/子)¶
<pb:KR3k0045_WYG_096-10b>¶
(公孫/丑上)¶
域民不以封疆之界固國不以山谿之險威天下不以¶
兵革之利(孟子公/孫丑下)¶
天子不仁不保四海諸侯不仁不保社稷卿大夫不仁¶
不保宗廟士庶人不仁不保四體今惡死亡而樂不仁¶
是猶惡醉而强酒(孟子離/婁上)¶
今也欲無敵於天下而不以仁是猶執熱而不以濯也¶
詩云誰能執熱逝不以濯(孟子離/婁上)¶
<pb:KR3k0045_WYG_096-11a>¶
民患虐政甚矣若饑者食易為美渴者飲易為甘德之¶
流行疾於置郵傳書命也(趙氏註孟子/公孫丑上)¶
今弛棄纖紈損絶梁豢必云徼生委命豈不已曉其迷¶
至乎煙斥廉義屏出信禮責以祈存推數遂乃未辨其¶
惑(宋書顧/覬之傳)¶
聖人執左契而不責於人有德司契無德司徹(老子/任契)¶
川淵深而魚鼈歸之山林茂而禽獸歸之刑政平而百¶
姓歸之禮義備而君子歸之(荀子/致仕)¶
<pb:KR3k0045_WYG_096-11b>¶
在天者莫明於日月在地者莫明於水火在物者莫明¶
於珠玉在人者莫明於禮義故日月不高則光輝不赫¶
水火不積則煇潤不博珠玉不覩乎外則王公不以為¶
寶禮義不加於國家則功名不白故人之命在天國之¶
命在禮(荀子/天論)¶
為天下及國莫如以德莫如行義以德以義不賞而民¶
勸不罰而邪止此神農皇帝之政也以德以義則四海¶
之大江河之水不能亢矣華山之髙㑹稽之險不能障¶
<pb:KR3k0045_WYG_096-12a>¶
矣闔廬之教孫吳之兵不能當矣(吕氏春/秋上德)¶
百姓以德附骨肉以仁親(陸子/道基)¶
革堅則兵利城成則衝生若以湯沃沸亂乃逾甚是故¶
鞭噬狗䇿&KR1389;馬而欲教之雖伊尹造父弗能化欲害之¶
心亡於中則饑虎可尾何况狗馬之類乎故體道者逸¶
而不窮任數者勞而無功夫峭法刻誅者非霸王之業¶
也箠䇿繁用者非致逺之術也(淮南子/原道訓)¶
昔孫叔敖恬臥而郢人無所害其鋒市南宜遼弄丸而¶
<pb:KR3k0045_WYG_096-12b>¶
兩家之難無所關其辭鞅鞈鐵鎧瞋目扼&KR1158;其於以御¶
兵刃縣矣劵契束帛刑罰斧鉞其於以解難薄矣待目¶
而照見待言而使令其於為治難矣(淮南子/主術訓)¶
府吏守法君子制義法而無義亦府吏也不足以為政¶
(淮南子/主術訓)¶
季子治亶父三年而巫馬期徃觀化焉見夜魚釋之巫¶
馬期問曰凡子所為魚者欲得也今得而釋之何也漁¶
者對曰季子不欲人取小魚也所得者小魚是以釋之¶
<pb:KR3k0045_WYG_096-13a>¶
巫馬期歸以報孔子曰季子之德至矣使人闇行若有¶
嚴刑在其側者(淮南子/道應訓)¶
仁義者治之本也今不知事修其本而務治其末是釋¶
其根而灌其枝也且法之生也以輔仁義今重法而棄¶
義是貴其冠履而&KR0111;其頭足也故仁義者為厚基者也¶
不益其厚而張其廣者毁不廣其基而增其髙者覆語¶
曰不大其棟不能任重(淮南子/泰族訓)¶
以德為國者甘於飴蜜固於膠漆是以聖賢勉而崇本¶
<pb:KR3k0045_WYG_096-13b>¶
而不敢失也(春秋繁露/立元神)¶
文子曰以御言之左手執轡右手運䇿不亦速乎若徒¶
轡無䇿馬何懼哉孔子曰吾聞古之善御者執轡如組¶
兩驂如舞非䇿之助也是以先王盛於禮而薄於形故¶
民從命(孔叢子/刑論)¶
以禮齊民譬之於御則轡也以刑齊民譬之於御則鞭¶
也執轡於此而動於彼御之良也無轡而用䇿則馬失¶
道矣(孔叢子/刑論)¶
<pb:KR3k0045_WYG_096-14a>¶
師曠之調五音不失宫商聖王之治世不離仁義故有¶
改制之名無變通之實(鹽鐵論/遵道)¶
義之服無義疾於原馬良弓德之召逺疾於馳傳重驛¶
(鹽鐵論/論勇)¶
所謂金城者非謂築壤而髙土鑿地而深池也所謂利¶
兵者非謂呉起之鋌干將之劍也言以道德為城以仁¶
義為郭莫之敢攻莫之敢入文王是也以道德為䩜以¶
仁義為劒莫之敢當莫之敢御湯武是也(鹽鐵論/論勇)¶
<pb:KR3k0045_WYG_096-14b>¶
吏以不多斷為良毉以不多刺為工(鹽鐵論/周秦)¶
有聲之聲不過百里無聲之聲延及四海(說𫟍/政理)¶
或曰為政先殺後教曰嗚呼天先秋而後春乎將先春¶
而後秋乎吾見𤣥駒之步雉之晨雊也化其可以已矣¶
哉民可使覿德不可使覿刑覿德則純覿刑則亂象龍¶
之致雨也難矣哉(揚子/先知)¶
次六韯螮(音/德)紗(士了/切)紗縣於九州測曰韯螮之縣民以¶
康也(太𤣥經/第六堅)¶
<pb:KR3k0045_WYG_096-15a>¶
王之二姬臣實不知其美也臣之所美與王不類有名¶
曰仁狀若慶雲容若幽蘭藹若陽春使之輔諸侯則百¶
姓懷之而頌音作九夷八蠻皆來朝有名曰義狀若凜¶
霜容若青松厲若秋宇使之輔諸侯則禁淫慝誅暴亂¶
使盜跖可化為伯夷此二姬者臣之所美也若王之姬¶
朝不過絲竹之奉夜不過枕席之安弛庶政棄百姓禍¶
足以亾國故珠玉為塵錦練為灰綺幕鏤床棲於浮雲¶
寶瑟箜篌寂於烟霧富貴之樂於王何有哉王不寵仁¶
<pb:KR3k0045_WYG_096-15b>¶
義而昵冶容臣竊以為賢王之蠱也(天録閣外/史寵幸)¶
天子諸侯以士為鼎以仁義為羮其馨香足以荐之上¶
帝達之祖考蒸之社稷布之民人夫鼎之有羮也猶士¶
之有仁義也鼎之馨香則王知之何仁義之為美不如¶
羮乎是羮也惟王與臣之師嘗之矣魯國之民不聞其¶
美也若仁義之羮烹一心而暢百順調太和而育庶物¶
若睹淵泉之洋沛而渴者不及飲觀五穀之豐茂而饑¶
者不及爨也賢王何不徹其鼎而舉其士舍其獸味而¶
<pb:KR3k0045_WYG_096-16a>¶
陶仁義之羮乎(天禄閣外/史君賜)¶
賢王欲輔王室而不修德是猶大舟之濟江河而焚其¶
楫也其不能濟亦明矣(天禄閣外/史形勢)¶
夫繩墨者工之法度也仁義者民之正路也繩墨用則¶
曲木截仁義進則䜛佞滅(王逸註楚/辭九辨)¶
法制禮義可以為治之基耳非所以為治治在其人之¶
德猶弓矢射之具也非能必中中在其人之巧(淮南子/汜論訓)¶
(解/)¶
<pb:KR3k0045_WYG_096-16b>¶
夫世不乏於德猶嵗不絶於春也謂世衰難以德治可¶
謂嵗亂不可以春生乎人君治一國猶天地生萬物天¶
地不為亂嵗去春人君不以衰世屏德(王充論衡/非韓篇)¶
夫治人不能捨恩治國不能廢德治物不能去春(王充/論衡)¶
(非韓/篇)¶
夫急轡繁䇿伯樂所不為宻防峻法德政之所恥(抱朴/子外)¶
(篇審/舉)¶
夫繁䇿急轡非造父之御嚴刑峻罰非三五之道故有¶
<pb:KR3k0045_WYG_096-17a>¶
虞手不指揮口不煩言恭己南面而治化雍熈矣宓生¶
政以率俗彈琴詠詩身不下堂而漁者宵肅矣(抱朴子/外篇用)¶
(刑/)¶
仁愛附人堅於金石金石可銷而人不可離故君者壤¶
地人者卉木也未聞壤肥而卉木不茂君仁而萬民不¶
盛矣(劉子/愛民)¶
政猛寧若恩法速寧若緩獄繁寧若簡臣主之際其猜¶
也寧信(文中子/間朗)¶
<pb:KR3k0045_WYG_096-17b>¶
夫不傷民之不治而伐已之能得姦猶弋者覩鳥獸挂¶
罻羅而喜也(補文選/鹽鐵議)¶
以德養民猶草木之得時以仁化人猶天生草木以雨¶
潤澤之(意林鬼/谷子)¶
道德之懷民猶春陽之柔物履深水而不寒結木條而¶
不折(意林/任子)¶
天之為嵗也先春而後秋君之為治也先禮而後刑春¶
以生長為德秋以殺戮為功禮以教訓為美刑以威嚴¶
<pb:KR3k0045_WYG_096-18a>¶
為用故先生而後殺天之為嵗先敎而後罰君之為治¶
也天不以久逺更其春冬而君也得以古今改其禮刑¶
哉(藝文類聚刑/法部刑法論)¶
天道貴信地道貴貞不信不貞萬物不生(太平御覽/地部地上)¶
歌在堂上舞在堂下歌者象德舞者象功君子上德而¶
下功(玉海音/樂樂舞)¶
日昃陰生燥至風起谿谷小動海波大興髙下相臨差¶
以百尋者以其形大故也千仞之岸萬丈之崖物類登¶
<pb:KR3k0045_WYG_096-18b>¶
之崖隤下顛蚊䖟螻蟻適足以游翔而犀象虎豹之麋¶
骸者以其形重也飄風隆盛發屋折木石飛鐵揚山陵¶
崩弛而人血脉不為之傷者以其暴大也隙穴之風不¶
動鬢眉及其中人也生百病而成死亡者以其纎介也¶
夫大國者江海犀象之徒也而德化者飄風隙穴之類¶
也(道德經指/歸卷十)¶
　　　創始¶
奕奕寢廟君子作之秩秩大猷聖人莫之(詩小雅/巧言)¶
<pb:KR3k0045_WYG_096-19a>¶
作之屏(音/丙)之其菑其翳脩之平之其灌其栵(音/例)啟之辟(音/闢)¶
之其檉其椐(音居叶/紀庶反)攘之剔之其檿(音/厭)其柘(叶都故反/  詩大雅)¶
(皇/矣)¶
綿綿𤓰瓞(音/垤)民之初生(詩大/雅綿)¶
豐水猶以其潤澤生草武王豈不以其功業為事乎(鄭/氏)¶
(箋詩文/王有聲)¶
鴟鴞言作巢之苦予羽譙譙然而殺予尾消消而敝手¶
口既病羽尾殺敝乃有此室巢以喻先王勤修德業勞¶
<pb:KR3k0045_WYG_096-19b>¶
神竭力得成此王業(毛詩正/義鴟鴞)¶
鴟鴞言已作巢之苦予手撠拘其草予所捋者是荼之¶
草其室巢所用者皆是予之所蓄為予手口盡病乃得¶
成此室巢用免大鳥之難喻周之先王亦勤勞經營乃¶
得成此王業用免侵毁之患(毛詩正/義鴟鴞)¶
德厚者流光德薄者流卑是以貴始德之本也始封必¶
為祖(穀梁僖公/十五年)¶
天下初作難也俊雄豪傑建號壹呼天下之士雲合霧¶
<pb:KR3k0045_WYG_096-20a>¶
集魚鱗雜襲飄至風起(前漢書/蒯通傳)¶
王者受圖咸資世德猶混成之先大帝若一氣之生兩¶
儀是以中陽勃興資豢龍之構趾景亳埀統本吞鷰之¶
開基(晉書涼武/昭王列傳)¶
聖人見鳥獸容貌草木英華始創衣冠而𤣥黄殊采見¶
秋蓬孤轉杓觽旁建乃作輿輪而方圓異則(晉書輿/服志)¶
天下殽亂髙皇帝與諸侯併肩而起非有側室之勢以¶
豫席之也(賈子親/䟽危亂)¶
<pb:KR3k0045_WYG_096-20b>¶
聖人師蜂立君臣師蜘蛛立網罟師拱鼠制禮儀師戰¶
蟻置兵衆(關尹子/三極篇)¶
見&KR1094;木浮而知為舟見飛蓬轉而知為車見鳥跡而知¶
著書以類取之(淮南子/說山訓)¶
夫本不正者未必陭始不勝者終必衰(說𫟍/建本)¶
摹者如畫工未施采土摹之矣(前漢書註/髙帝紀)¶
譬如為人裁衣始制之洪大服者得而衣之何能更小¶
之乎(李善註文/選東京賦)¶
<pb:KR3k0045_WYG_096-21a>¶
昧旦丕顯後世猶怠况初制於甚泰服者焉能改裁(文/選)¶
(東京/賦)¶
　　　守成¶
若稽田既勤敷菑惟其陳修為厥彊畎若作室家既勤¶
垣墉惟其塗塈茨若作梓材既勤樸斵惟其塗丹艧(書/梓)¶
(材/)¶
若考作室既底法厥子乃弗肯堂矧肯構厥父菑厥子¶
乃弗肯播矧肯穫(書大/誥)¶
<pb:KR3k0045_WYG_096-21b>¶
父已致法子乃不肯為堂基况肯構立屋乎不為其易¶
則難者可知(孔氏傳/書大誥)¶
菀(音/欝)彼桑柔其下侯旬捋(力活/反)采其劉瘼(音/莫)此下民(詩/大)¶
(雅桑/柔)¶
鳧鷖守成也太平之君子能持盈守成神祗祖考安樂¶
之也(毛詩/鳧鷖)¶
鴟鴞之意如何乎言人既取我子幸無毁我室以其積¶
日累功作之甚苦故愛惜之不欲見其毁損(毛詩正/義鴟鴞)¶
<pb:KR3k0045_WYG_096-22a>¶
農夫收穫既畢布其歡樂之心共相飲食以安美之聖¶
王既勸民善道備足又說樂感動使其勤行善道保寧¶
堅固也(禮記正/義禮運)¶
古人有言曰其父析薪其子弗克負荷施將懼不能任¶
其先人之禄其况能任大國之賜(左傳昭/公七年)¶
國有固籍兵有常經變籍則亂失經則弱故利不百者¶
不變俗功不什者不易器(戰國䇿趙/武靈王)¶
孝子善繼人之意忠臣善成人之事予思若考作室厥¶
<pb:KR3k0045_WYG_096-22b>¶
子堂而構之厥父菑厥子播而穫之(前漢書翟/方進傳)¶
五穀百草秀頴成實皆因舊苗無廢絶也(前漢書註/禮樂志)¶
父有作室之意則子當築堂而構棼撩以成之父菑耕¶
其田子當布種而収穫之(前漢書註/翟方進傳)¶
小家畜産百萬之資子孫尚恥愧失其先業况乃産兼¶
天下受之先帝而欲懈怠以自輕忽乎(後漢書陳/蕃列傳)¶
若劉累傳守其業庖人不乏龍肝之饌斷可知矣(南齊/書崔)¶
(祖思/傳)¶
<pb:KR3k0045_WYG_096-23a>¶
欲成方圓而隨於規矩則萬事之功形矣而萬物莫不¶
有規矩議言之士計㑹規矩也聖人盡隨於萬物之規¶
矩故曰不敢為天下先(韓子/解老)¶
大智不形大器晚成大音希聲禹之決江水也民聚瓦¶
礫事已成功已立為萬世利禹之所見者逺也而民莫¶
之知故民不可與慮化舉始而可以樂成功(吕氏春/秋樂成)¶
亂國若盛治國若虚亾國若不足存國若有餘虚者非¶
無人也皆守其職也盛者非多人也皆徼於末也有餘¶
<pb:KR3k0045_WYG_096-23b>¶
者非多財也欲節而事寡也不足者非無貨也民躁而¶
費多也故先王之法籍非所作也其所因也其禁誅非¶
所為也其所守也(淮南子/齊俗訓)¶
隨人故迹不能創基造制自為新迹如鸚鵡知効人言¶
不能自為長主之言也(淮南子說/山訓解)¶
父之所生其子長之父之所長其子養之父之所養其¶
子成之諸父所為其子皆奉成而續行之不敢不致如¶
父之意盡為人之道也(春秋繁露/五行對)¶
<pb:KR3k0045_WYG_096-24a>¶
言君棄先王之法度而不奉循猶置衡稱不以量物更¶
任其意而商輕重必失道違人情也(王逸註楚/辭九歎)¶
俾前聖之緒布濩流衍而不韞櫝(文選揚子雲/劇秦美新)¶
昔殷湯以七十里周文以百里興利除害天下歸之其¶
餌可謂芳矣南面而掌天下厯載數百到今不廢其綸¶
可謂多矣羣生&KR0034;其澤民垊畏其罰其鈞可謂均矣功¶
成而不隳名立而不改其竿可謂彊矣若夫竿折綸絶¶
餌墜鈎决波涌魚失是則夏桀殷紂不通夫釣術也(補/文)¶
<pb:KR3k0045_WYG_096-24b>¶
(選宋玉/釣賦)¶
鳴鶴匪和析薪弗荷隱憂孔疚我堂靡構(藝文類聚人/部鑒誡詩)¶
天道煌煌非一帝之功王者赫赫非一家之常順命者¶
存逆命者亾(初學記帝王/部摠叙帝王)¶
譬如朽舍將欲崩倒不令壞故以柱支持(蘇婆呼童/子經卷上)¶
　¶
　¶
　喻林卷九十六¶
