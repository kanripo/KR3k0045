# -*- mode: mandoku-view; -*-
#+TITLE: 喻林
#+DATE: 2015-08-24 23:32:18.423615
#+PROPERTY: ID KR3k0045
#+PROPERTY: BASEEDITION WYG    
#+PROPERTY: JUAN 卷二十七
<pb:KR3k0045_WYG_027-1a>¶
欽定四庫全書¶
　喻林卷二十七　　　　　明　徐元太　撰¶
　　人事門(二十五/)¶
　　　勸助¶
誰能亨魚漑之釡鬵(音/尋)誰將西歸懷之好音(詩國風/匪風)¶
之子于狩言韔(音/暢)其弓之子于釣言綸之繩(詩小雅/采緑)¶
衡門誘僖公也愿而無立志故作是詩以誘掖其君也¶
(毛詩/衡門)¶
<pb:KR3k0045_WYG_027-1b>¶
婦子來饋饟其農人於田野乃逆而媚愛之言勸其事¶
勞不自若(鄭氏箋/詩載芟)¶
人見池水之竭盡矣豈不言云由其外之濵厓無水以¶
益之故也以喻人見王政之喪亂矣豈不言曰由其外¶
之羣臣無賢以佐之故也人見泉水之枯竭矣豈不言¶
云由其内之地巾無水以生之故也以喻人見王政危¶
亂矣豈不言曰由其内之妃后無德以助之故也(毛詩/正義)¶
(召/旻)¶
<pb:KR3k0045_WYG_027-2a>¶
人之相與也譬如舟車然相濟&KR1252;也已先則援之彼先¶
則推之是故人非人不濟馬非馬不走土非土不高水¶
非水不流(大戴禮記魯/子制言上)¶
夫二子者或輓之或推之欲無入得乎(左傳襄公/十四年)¶
晉禦其上戎亢其下譬如捕鹿晉人角之諸戎犄之與¶
晉踣之(左傳襄公/十四年)¶
人有言曰無過亂人之門又曰佐饔者嘗焉佐鬬者傷¶
焉(國語/周)¶
<pb:KR3k0045_WYG_027-2b>¶
衞非强於趙也譬之衞矢而魏弦機也藉力魏而有河¶
東之地(戰國䇿/齊閔王)¶
斯何異燎之方盛又撝膏以熾之哉(吳志張/温傳註)¶
小水不容大舟若縱才力足以濟事亦不假君為鱗翼¶
(晉書桓/謙傳)¶
乗釁之徒因翼生羽(北史周/本紀上)¶
世之君子欲其義之成而助之修其身則愠是猶欲其¶
墻之成而人助之築則愠也豈不悖哉(墨子/貴義)¶
<pb:KR3k0045_WYG_027-3a>¶
今有燎者此於一人奉水將灌之一人摻火將益之功¶
皆未至子何貴於二人巫馬子曰我是彼奉水者之意¶
而非夫摻火者之意(墨子/耕柱)¶
且有二生於此善星一行為人筮者與處而不出者其¶
精孰多公孟子曰行為人筮者其精多子墨子曰仁義¶
鈞行説人者其功善亦多何故不行説人也(墨子/公孟)¶
今夫世亂求美女者衆美女雖不出人多求之今求善¶
者寡不強説人人莫之知也(墨子/公孟)¶
<pb:KR3k0045_WYG_027-3b>¶
夫子三侵魯而綽三從是鼔鞭於馬靳也(墨子/魯問)¶
使失路者而肯聽習問知即不成迷也今衆人之所以¶
欲成功而反為敗者生於不知道理而不肯問知而聽¶
能(韓非子/解老)¶
雖有堯之智而無衆人之助大功不立有烏獲之勁而¶
不得人助不能自舉有賁育之彊而無法術不得長生¶
(韓非子/觀行)¶
佐祭者得嘗佐鬬者得傷䕃不祥之木為雷霆所撲(淮/南)¶
<pb:KR3k0045_WYG_027-4a>¶
(子説/林訓)¶
比目之魚所以不見得於人者以偶視而俱走也今秦¶
有兼吞天下之志日夜伺間不忘於側息也趙魏與之¶
隣接而强弱不敵秦所以不敢圖并趙魏者徒以二國¶
併目周旋者也(孔叢子/論勢)¶
始皇方獵六國而翦牙款(楊子/淵騫)¶
次四翕其羽利用舉測曰翕其羽朋友助也(太𤣥經/第五翕)¶
日雖暮長庚星在前扶助常有光明也(前漢書註/禮樂志)¶
<pb:KR3k0045_WYG_027-4b>¶
翼戴崇奬以成帝業若車之行助推其轂故得引重而¶
致遠也(前漢書註/燕王傳)¶
曵纖經於前鳴長桹於後所以驚魚令入網也(李善註/文選西)¶
(征/賦)¶
飛塵增山霧露增海(事類賦天/部露註)¶
紼謳所生必於斥苦司馬彪曰斥疏緩也苦用力也引¶
紼所以有謳歌者為人用力不齊故促急之也(困學紀/聞卷十)¶
(諸/子)¶
<pb:KR3k0045_WYG_027-5a>¶
敬竭爝火之見仰助陽暉之明(玉皇本/行集經)¶
譬如熾火將大木薪擲置其中如是數數擲中其火轉¶
增熾盛不減(發覺淨心經/卷上衣四)¶
譬如國王遣兵有所攻擊兵弱欲不如王復遣兵徃助¶
之兵便得勝人有諸惡如兵少弱時人持善心消滅惡¶
心譬如王增兵得勝持五善心消五惡心譬如戰鬬得¶
勝是為精進助善如是(那先比丘/經卷上)¶
昔有一聚落去王城五由旬村中有好美水王&KR0239;村人¶
<pb:KR3k0045_WYG_027-5b>¶
常使日日送其美水村人疲苦悉欲移避遠此村去時¶
彼村主語諸人言汝等莫去我當為汝白王改五由旬¶
作三由旬使汝得近徃來不疲即徃白王王為改之作¶
三由旬衆人聞己便大歡喜有人語言此故是本五由¶
旬更無有異雖聞此言信王語故終不肯捨世間之人¶
亦復如是修行正法度於五道向湼槃城心生厭倦便¶
欲捨離頓駕生死不能復進如來法王有大方便於一¶
乗法分别説三小乗之人聞之歡喜以為易行修善進¶
<pb:KR3k0045_WYG_027-6a>¶
德求度生死後聞人説無有三乗故是一道以信佛語¶
終不肯捨(百喻經/卷上)¶
助成我者三十七道品猶人有眷屬相助成者也(僧肇/註維)¶
(摩詰經菩/薩行品)¶
　　　食報¶
積善之家必有餘慶積不善之家必有餘殃(易/坤)¶
天下人行善者皆欲速得其福恬然者少也以為福禄¶
在天求之無益舍置仁義不求為善是由農夫任天不¶
<pb:KR3k0045_WYG_027-6b>¶
復耘治其苖也其遲福欲急得之者由此揠苗人也非¶
徒無益於苖乃反害之(趙氏註孟/公孫丑上)¶
是謂農夫盡力他食其秋(魏書孫/紹傳)¶
利出者實及怨徃者害來發於此而應於外者唯請是¶
故賢者慎所出(列子/説符)¶
其施厚者其報美其怨大者其禍深薄施而厚望畜怨¶
而無患者古今未之有也(淮南子/繆稱訓)¶
聖王布德施惠非求報於百姓也郊望禘嘗非求報於¶
<pb:KR3k0045_WYG_027-7a>¶
鬼神也山致其高雲雨起焉水致其深蛟龍生焉君子¶
致其道德而福禄歸焉夫有陰德者必有陽報有隱行¶
者必有昭名(説苑/貴德)¶
衆正之積福無不及也衆邪之積禍無不逮也(説苑/談叢)¶
見言出則響入形徃則影來明報應之理不異於此也¶
(張湛註列/子説符)¶
塗遠者其至必遲施厚者其報常晩(抱朴子外/篇廣譬)¶
影響不能無形聲以著餘慶不可以無德而招(抱朴子/外篇廣)¶
<pb:KR3k0045_WYG_027-7b>¶
(譬/)¶
得報不同猶如聲發聲發不異隨處應響大小不同(海/空)¶
(智藏經/序品)¶
小則報小大則報大如䂓如矩如繩如墨皆相應赴分¶
毫不差(海空智藏/經序品)¶
譬如有人臨空而語聲響彼谷反應無差若作鄙言響¶
還即鄙若作善聲響還即善若作歌聲響還即歌若作¶
哭聲響還即哭若作大聲響還即大若作小聲響還即¶
<pb:KR3k0045_WYG_027-8a>¶
小若作中聲響還即中若相召喚(海空智藏/經序品)¶
人為陽善吉人報之人為陰善鬼神報之人為陽惡賊¶
人治之人為陰惡鬼神治之故天不欺人依以影地不¶
欺人依以響(養性延命/録教誠篇)¶
父如榖子母如好田先世因緣罪福如雨澤衆生如榖¶
生死如収刈(三昧法門/經卷上)¶
擊人得擊行怨得怨罵人得罵施怒得怒(法句經/惡行品)¶
惡不即時如&KR2183;牛乳罪在陰伺如灰覆火(法句經/惡行品)¶
<pb:KR3k0045_WYG_027-8b>¶
譬如勲勞即立然後受其功賞(大智度論/卷三十六)¶
懷善者應之以祚挾惡者報之以殃未有種稻而得麥¶
施禍而獲福者也(𢎞明集牟/子理惑論)¶
僖負羈以一飱之惠全其所居之閭宣孟以一飯之故¶
活其不貲之軀陰施出於不意陽報皎如白日况傾家¶
財發善意其功德巍巍如嵩泰悠悠如江海矣(𢎞明集/牟子理)¶
(惑/論)¶
殺生者當作蜉蝣朝生暮死刧盗者當作猪羊受人屠¶
<pb:KR3k0045_WYG_027-9a>¶
割媱逸者作鶴騖麞麋兩舌者作鵄梟鵂鶹捍債者為¶
驢騾牛馬(法苑珠/林卷七)¶
至如揚生養雀寧有意於玉環孔氏放龜本無情於金¶
印而㝠期弗爽雅報斯臻(法苑珠林/卷六十五)¶
夫有形則影現有聲則響應未見形存而影亡聲續而¶
響乖善惡相報理路然矣(法苑珠林/卷七十)¶
　　　相依¶
域中有萬國使之各相親比猶地上有水流通相潤及¶
<pb:KR3k0045_WYG_027-9b>¶
物(周易正/義比)¶
賁其須者湏是上須於面六二常上附於三若似賁飾¶
其須也(周易正/義賁)¶
缾之罄矣維罍之恥(詩小雅/蓼莪)¶
我行其野蔽芾(音/弗)其樗(音/樞)　我行其野言采其蓫(言/逐)¶
我行其野言采其葍(音福行詩小/雅我  其野)¶
雝渠水鳥而今在原失其常處則飛則鳴求其類天性¶
也猶兄弟之於急難(鄭氏箋/詩棠棣)¶
<pb:KR3k0045_WYG_027-10a>¶
旄丘之葛兮何為闊之節兮以當蔓延相及以興方伯¶
之國兮何為使之連屬兮亦當憂患相及(毛詩正/義旄丘)¶
諺所謂輔車相依唇亾齒寒者其虞虢之謂也(左傳僖/公五年)¶
缾是小器常禀受於罍今缾罄盡罍更無物以共缾惟¶
是罍之恥也缾喻周罍喻晉言周之微弱相依恃於晉¶
今王室亂矣晉無力以助之是晉之恥也(春秋正義昭/公二十四年)¶
東方有比目魚焉不比不行其名謂之鰈(音/蝶)南方有比¶
翼鳥焉不比不飛其名謂之鶼鶼(音/兼)西方有比肩獸焉¶
<pb:KR3k0045_WYG_027-10b>¶
與卭卭岠(音/巨)虛比為卭卭岠虛齧甘草即有難卭卭岠¶
虛負而走其名謂之蟨(音/厥)北方有比肩民焉迭食而迭¶
望中有枳首蛇焉此四方中國之異氣也(爾/雅)¶
尚靳使秦謂秦王曰韓之於秦也居為隱蔽出為鴈行¶
今韓已病矣秦師不下殽臣聞之唇揭者其齒寒願大¶
王之熟計之(戰國䇿/韓襄王)¶
比目之魚不相得則不能行故古人稱之以其合兩而¶
如一也今山東合弱而不能如一是山東之智不如魚¶
<pb:KR3k0045_WYG_027-11a>¶
也又譬如車士之引車也三人不能行索二人五人而¶
車因行矣今山東三國弱而不能敵㤗索二國因能勝¶
秦矣然而山東不知相索者智故不如車士矣胡與越¶
人言語不相知志意不相通同舟而凌波至其相救助¶
如一也今山東之相與也如同舟而濟秦之兵至不能¶
相救助如一智不如胡越之人矣三物者人之所能為¶
也山東主遂不悟此臣之所為山東苦也(戰國䇿/燕王噲)¶
且趙之於齊楚扞蔽也猶齒之有唇也唇亡則齒寒今¶
<pb:KR3k0045_WYG_027-11b>¶
日亡趙明日患及齊楚且救趙之務宜若奉漏甕沃焦¶
釡也(史記田/完世家)¶
夫天之與帝帝之與人猶頭之與足相須而行也(後漢/書劉)¶
(陶/傳)¶
周訪與侃親姻如左右手安有斷人左手而右手不應¶
者乎(晉書陶/侃傳)¶
天之生朋以為夷吾舌也其身死舌焉得生哉(管子/戒)¶
凡棺槨之相待猶唇齒之相依唇亡齒寒不可異處也¶
<pb:KR3k0045_WYG_027-12a>¶
夫四夷守外諸夏待内内外相依天下安矣(公孫龍子/白馬論註)¶
出則為扞蔽入則為蓆薦(韓非子/存韓)¶
人禀五常三焦九竅風火逓相兼濟以一位虧四體羸¶
焉(京氏易傳/註夬中)¶
夫虞之有虢也如車之有輔輔依車車亦依輔虞虢之¶
勢正是也(韓非子/十過)¶
母子相養猶衣裳相扶也(太𤣥經第/四迎解)¶
秦晉固唇齒之國也唇亡則齒寒齒落則唇壓今秦方¶
<pb:KR3k0045_WYG_027-12b>¶
以晉為唇也而先有寒齒之心(天禄閣外/史傷時)¶
唇亡齒寒毛落皮單(武侯十六/策隂察)¶
寄松為女蘿依水如浮萍(曹子建/閨情)¶
天下莫不相為彼我而彼我皆欲自為斯東西之相反¶
也然猶唇齒未嘗相為而唇亡則齒寒故彼之自為濟¶
我之功𢎞矣斯相反而不可相無者也(郭子註/莊秋水)¶
嬰與夫其相提挈有人生平慕嬰夫後見其失職而頗¶
慢弛如此者共排退之不復與交譬如相對挽繩而根¶
<pb:KR3k0045_WYG_027-13a>¶
格之也(前漢書註/灌夫傳)¶
廣志曰鱟魚似便面雌常負雄而行失雄則不能獨活¶
(李善註文/選江賦)¶
夫將相大臣均體元首共輿而馳同舟而濟輿傾舟覆¶
患實共之(廣文選朱公/肅奏記梁冀)¶
蟨與岠虛乍兎乍鼠長短相濟彼我俱舉有若自然同¶
心共膂(藝文類聚祥瑞/部比肩獸贊)¶
夫城之有郭猶裏之有表骨之有皮表裏各異則保障¶
<pb:KR3k0045_WYG_027-13b>¶
不完皮骨分離則一體不負(太平御覽/居處部郭)¶
白蘭王吐谷渾阿柴臨卒呼子弟謂曰汝等各奉吾一¶
隻箭將玩之地下俄而命母弟慕延曰取汝一隻箭折¶
之延折之又曰汝取十九隻箭折之延不能折柴曰汝¶
曹知單者易折衆則難摧勠力一心然後社稷可固(太/平)¶
(御覽兵/部箭)¶
君者民之源也民者君之根也根傷則華實不生源衰¶
則流沫不盈上下相保故能長久(道德經指/歸卷八)¶
<pb:KR3k0045_WYG_027-14a>¶
譬如三蘆立於空地展轉相依而得竪立若去其一二¶
亦不立若去其二一亦不立(雜阿含經/卷十二)¶
轉相依倚譬如鼔音如弓弦箭而相恃怙不合不别(修/行)¶
(道地經/觀品)¶
在於世間問相依譬如盲跛相倚行(修行道地/經觀品頌)¶
譬如嬰兒不應離母又如行道不離糧食如大熱時不¶
離凉風冷水如大寒時不欲離火如度深水不應離船¶
譬如病人不離良醫(大智度論/卷二十九)¶
<pb:KR3k0045_WYG_027-14b>¶
譬如肓跛相假能去(百論卷/上守八)¶
　　　相資¶
雷資風而益遠風假雷而增威(周易正/義恒)¶
風薄相扶而上朋友相須而成(毛詩谷/風註)¶
原也隰也以相與聚居之故故能定高下之名猶兄弟¶
相求故能立榮顯之名(鄭氏箋/詩棠棣)¶
潤澤是雨之事但雨得風乃行則潤澤亦由風故易曰¶
潤之以風雨是風雨共為潤澤(毛詩正/義谷風)¶
<pb:KR3k0045_WYG_027-15a>¶
維生長之谷風能及於焚輪謂之頺使之旋轉而升是¶
風薄相扶而上也以興良朋能佐於善友使之道德益¶
進是朋友相率而成也(毛詩正/義谷風)¶
子不通功易事以羡補不足則農有餘粟女有餘布子¶
如通之則梓匠輪輿皆得食於子(孟子滕/文公下)¶
山海經云崇丘之山有鳥狀如鳬一翼一目相得乃飛¶
名云蠻(史記封/禪書註)¶
夫日譬猶火月譬猶水火則外光水則含景故月光生¶
<pb:KR3k0045_WYG_027-15b>¶
於日之所照魄生於日之所蔽當日則光盈就日則光¶
盡也(後漢書志/天文上註)¶
故不有行者誰扞牧圉譬若唇齒表裏相資(晉書明/帝紀)¶
寇難至躄者告肓者盲者負而走兩人皆活得其所能¶
也故使盲者語使躄者走失其所也(淮南子/説山訓)¶
夫善歌者使人續其聲善作者使人紹其功惟車之蟬¶
攫負子之教也周道之成周公之力也雖有禆諶之草¶
創無子産之潤色有文武之規矩而無周吕之鑿枘則¶
<pb:KR3k0045_WYG_027-16a>¶
功業不成(鹽鐵論/非鞅)¶
羊腸九縈相推併前(焦氏易林/履之師)¶
軍有前後猶如捕獸一人捉角一人戾足(李善註文選/陳孔璋為袁)¶
(紹/檄)¶
器之於事如影之隨形響之應聲其相須如左右手(太/平)¶
(御覽兵部/叙兵器)¶
氣之相守司也如權衡之不得相失也(黄帝素問内經/至真要大論)¶
譬如一人能刈一人能束(三昧法門/經卷下)¶
<pb:KR3k0045_WYG_027-16b>¶
有慧無多聞是不知實相譬如大暗中有目無所見多¶
聞無智慧亦不知實相譬如大明中有燈而無目(大智/度論)¶
(卷/五)¶
如一人種榖一人耘除衆穢令得增長果實成就(大智/度論)¶
(卷二/十九)¶
如針導綎縫衣縫非針也(大智度論/卷三十)¶
但有月而無日則萬物濕壞但有日而無月則萬物燋¶
爛日月和合故萬物成熟(大智度論/卷七十九)¶
<pb:KR3k0045_WYG_027-17a>¶
　　　有待¶
鹿之奔走其勢宜疾今乃維足伎伎然安舒而稽留以¶
待其牝鹿而俱走也雄雉之於朝旦雊然而鳴猶為求¶
其雌雉而並飛也鹿雉猶得偶以俱遊(毛詩正/義小弁)¶
毛羽不豐滿者不可以高飛文章不成者不可以誅罰¶
道德不厚者不可以使民政教不順者不可以煩大臣¶
(戰國策秦/惠文君)¶
雖有犀舟勁檝猶人涉卭否有須者也(後漢書張/衡列傳)¶
<pb:KR3k0045_WYG_027-17b>¶
然荆玉含寶要俟開瑩幽蘭懷馨事資扇發(宋書臧/燾傳)¶
譬乘舟之待楫象提釣之假縷(宋書謝/靈運傳)¶
至乃趙儲之命宜永須扁鵲而後全齊后之數必延待¶
文摯而後濟(宋書顧/凱之傳)¶
然霜葉將淪非勁颷無以速其蘀天之所棄非假手無¶
以殲其人(魏書田/益宗傳)¶
今羽翮未備不得不就籠檻(南史范/雲傳)¶
管仲鮑叔相謂曰君亂甚矣必失國齊國之諸公子其¶
<pb:KR3k0045_WYG_027-18a>¶
可輔者非公子糾則小白也與子人事一人焉先逹者¶
相收管仲乃從公子糾鮑叔從小白國人果弑君小白¶
先入為君魯人拘管仲而放之鮑叔言而相之故諺曰¶
巫咸雖善祝不能自祓也秦醫雖善除不能自彈也以¶
管仲之聖而待鮑叔之助此鄙諺所謂虜自賣裘而不¶
售士自譽辯而不信者也(韓非子/説林下)¶
且夫百日不食以待梁肉餓者不活今待堯舜之賢乃¶
治當世之民是猶待梁肉而救餓之説也(韓非子/難勢)¶
<pb:KR3k0045_WYG_027-18b>¶
鼓不滅於聲故能有聲鏡不没於形故能有形金石有¶
聲弗叩弗鳴管簫有音弗吹無聲(淮南子/詮言訓)¶
足以&KR2158;者淺矣然待所不&KR2158;而後行智所知者&KR0310;矣然¶
待所不知而後明(淮南子/説林訓)¶
次五黄菌不誕俟干慶雲測曰黄菌不誕俟逑耦也(太/𤣥)¶
(經第/三䎡)¶
鳥須羽而飛矢須羽而前也(釋/名)¶
飾拭也物穢者拭其上使明由他物而後明猶加文於¶
<pb:KR3k0045_WYG_027-19a>¶
質上也(釋/名)¶
有果蓏之物在人之前去口一尺心欲食之口氣吸之¶
不能取也手掇送口然後得之夫以果蓏之細員圌易¶
轉去口不遠至誠欲之不能得也(王充論衡/變動篇)¶
且夫懸象不麗天則不能揚大明灼無外嵩岱不託地¶
則不能竦峻極概雲霄兎足因夷塗以騁迅龍艘汎激¶
流以效速離光非燧人不熾楚金非歐冶不剡豐華俟¶
發春而表艷棲鴻待衝飇而輕戾四嶽不明揚則有鰥¶
<pb:KR3k0045_WYG_027-19b>¶
不登庸叔牙不推賢則夷吾不式厚(抱朴子外/篇竆逹)¶
馬必待乗而後致逺醫必待使而後愈疾賢者待用而¶
後興理(意林物/理論)¶
寶劍未砥猶乏切玉之功美箭闕羽尚無衝石之勢况¶
才非會稽之竹質謝昆吾之金(藝文類聚職/官部祭酒表)¶
以為海之明珠未耀其光鳥之鳯凰羽儀未翔(何氏語/林言語)¶
(謝承後/漢書)¶
譬如雪山多諸藥草猶如種植處處出生有大良醫成¶
<pb:KR3k0045_WYG_027-20a>¶
就明智知諸藥性差别功能隨病所須於中採取其諸¶
捕獵放牧之人遊止其中不見不止况能採取(大方廣/佛華嚴)¶
(經卷/八)¶
譬如山谷響皆從衆緣生(無盡意菩/薩經八)¶
如影映光則現不映則無(大智度/論卷六)¶
譬如牛力雖能挽車要須御者能有所至(大智度/論卷七)¶
如象没泥非象不能出(大智度論/卷二十九)¶
法寶雖為佛師若佛不說法為無用如雖有好藥若無¶
<pb:KR3k0045_WYG_027-20b>¶
良醫藥則無用(大智度論/卷三十)¶
譬如深井美水若無綆者無由得水(大智度論/卷四十九)¶
譬如惡風塵土諸熱毒氣等得雨則消滅(大智度論/卷五十五)¶
譬如良藥能破衆病若不能將順則不除患非藥之失¶
又如&KR0146;人雖得利器不能禦難非器之過(大智度論/卷六十五)¶
如賈客大將雖乗快馬能疾到所止故待衆人(大智度/論卷八)¶
(十/三)¶
鐘鼔豈有自鳴者桴加而有聲矣(𢎞明集牟/子理惑論)¶
<pb:KR3k0045_WYG_027-21a>¶
　　　勝人¶
二人同術誰昭誰瞑二虎同穴誰死誰生(汲冡周書/周祝解)¶
瓌以百口一擲出手得盧矣(南史張裕/永子瓌傳)¶
狡勝賊能捕賊勇勝虎能捕虎能克已乃能成已能勝¶
物乃能利物能忘道乃能有道(關尹子/丸藥)¶
勇士一人雄入於九軍將求名而能自要者而猶若是¶
(莊子德/充符)¶
戰勝而天下曰善非善之善者也故舉秋毫不為多力¶
<pb:KR3k0045_WYG_027-21b>¶
見日月不為明目聞雷霆不為聰耳古之所謂善戰者¶
勝於易勝者也(孫子/軍形)¶
子夏見曾子曾子曰何肥也對曰戰勝故肥也曾子曰¶
何謂也子夏曰吾入見先王之義則榮之出見富貴之¶
樂又榮之兩者戰於胷中未知勝負故臞今先王之義¶
勝故肥是以志之難也不在勝人在自勝也故曰自勝¶
之謂強(韓非子/喻老)¶
有提十萬之衆而天下莫當者誰曰桓公也有提七萬¶
<pb:KR3k0045_WYG_027-22a>¶
之衆而天下莫當者誰曰吳起也有提三萬之衆而天¶
下莫當者誰曰武子也(尉繚子/制談)¶
猶良驥騄耳之駃彼駑馬䰇興角逐何能紹吾氣哉(尉/繚)¶
(子制/談)¶
大夫憮然内慚四據而不言當此之時順風承意之士¶
如編口張而不歙舉舌而不下闇然而懷重負而見責¶
大夫曰諾膠車修逢雨請與諸生解(鹽鐵論/大論)¶
君子之求勝也以推讓為利鋭以自修為棚櫓靜則閉¶
<pb:KR3k0045_WYG_027-22b>¶
嘿泯之𤣥門動則由恭順之通路是以戰勝而爭不形¶
敵服而怨不搆(劉邵人物/志釋爭)¶
夫物之相勝或以筋力或以氣勢或以巧便小有氣勢¶
口足有便則能以小而制大大無骨力角翼不勁則以¶
大而服小(王充論衡/物勢篇)¶
夫人以刃相賊猶物以齒角爪牙相觸刺也力强角利¶
勢烈才長則能勝氣微爪短膽小距頓則服畏也(王充/論衡)¶
(物勢/篇)¶
<pb:KR3k0045_WYG_027-23a>¶
人有勇怯故戰有勝負勝者未必受金氣負者未必得¶
木精也(王充論衡/物勢篇)¶
惟正德以至道服之佞人以才辯奪之故能泥撓之也¶
(莊子音/義則陽)¶
三軍可奪氣將軍可奪心(李善註文選孫子/荆為石仲容書)¶
齊之辯士田巴辯於狙丘議於稷下毁五帝罪三王訾¶
五伯離堅白合同異一日而服千人有徐刼者其弟子¶
曰魯連謂刼曰臣願得當田子使之不敢復談可乎徐¶
<pb:KR3k0045_WYG_027-23b>¶
刼言之田巴曰刼弟子年十二耳然千里之駒也願得¶
侍議於前田巴曰可魯連曰臣聞堂上之糞不除郊草¶
不芸白刃交前不救流矢何則急者不救則緩者非務¶
楚軍南陽趙伐高唐燕人十萬之衆在&KR0147;城而不去國¶
亡在旦暮耳先生將奈何田巴曰無奈何魯連曰夫危¶
不能為安亡不能為存則無為貴學士矣今臣將罷南¶
陽之師還高唐之兵却&KR0147;城之衆為所貴談談者其若¶
此也先生之言有似梟鳴出聲而人惡之願先生之勿¶
<pb:KR3k0045_WYG_027-24a>¶
復談也田巴曰謹聞教明日見徐刼曰先生之駒乃飛¶
兎騕褭也豈特千里哉於是朴口易業終身不復談(太/平)¶
(御覽人事/部辯下)¶
莊子謂惠子曰羊溝(鬬鷄/處)之雞三歳為秣(秣魁/師也)相者視¶
之則非良雞也然數以勝人者以貍膏塗其頭也(雞畏/狸故)¶
(也聚事文/類  鬬雞)¶
人有善於射而高於顧子顧子曰子之射雖百中猶不¶
若我之以彈或曰何以為然顧子曰子之所射射貍之¶
<pb:KR3k0045_WYG_027-24b>¶
皮耳我之所彈彈狐之心(太平御覽/工藝部彈)¶
辛所謂金城湯池無可攻之勢(何氏語/林文學)¶
如善射夫住所習處不為一切怨敵所伏能伏怨敵離¶
諸怖畏(波羅蜜多經/五百八十三)¶
夫大刀者謂般若刀夫大劍者謂般若劍夫大力者謂¶
般若力是故般若波羅蜜多非諸惡魔所行境地(波羅/蜜多)¶
(經五百/九十九)¶
譬如師子有大威力獨歩無畏離驚恐故(金光明最勝/王經卷四)¶
<pb:KR3k0045_WYG_027-25a>¶
譬如㓜童若男若女為大丈夫之所呵叱此㓜男女於¶
後異時聞是人名驚恐怖畏(大寶積/經卷二)¶
譬如阿夜犍多鐵此鐵少分悉能毁壞一切餘鐵諸鉤¶
鎻縛(大方廣佛華嚴/經卷五十九)¶
如好礠石少分之力即能吸壞諸鐵鉤鎻(大方廣佛華/嚴經卷七十)¶
(八/)¶
譬如貓貍纔見於鼠鼠即入穴不敢復出(大方廣佛華/嚴經卷七十)¶
(八/)¶
<pb:KR3k0045_WYG_027-25b>¶
如有礠石鐵若見之即皆散去無留住者(大方廣佛華/嚴經卷七十)¶
(八/)¶
如一健兒破一切賊復更有人能破此健人(大智度論/三十一)¶
向者勍對並無遺力汝城隍嚴固攻者喪師(高僧傳七/釋僧徹)¶
外國破敵得勝則豎勝幡道場降魔亦表其勝相也(羅/什)¶
(譯維摩詰/經佛道品)¶
譬善射之人發無遺物雖輕翼迅逝不能翔其舍猶維¶
摩詰辯慧深入言不失㑹故五百應真莫敢闚其門(羅/什)¶
<pb:KR3k0045_WYG_027-26a>¶
(譯維摩詰/經弟子品)¶
獅子吼無畏音也凡所言説不畏羣邪異學諭獅子吼¶
衆獸下之(僧肇註維摩/詰經佛國品)¶
　　　無方¶
吾聞宗廟之器不要華林之木四門之賔何必冠葢之¶
族前賢有解韋索而佩朱韍舍徒擔而乗丹轂由此言¶
之何恤而無禄(晉書王/沈傳)¶
秀異固產於方外不出於中域也是以明珠文貝生於¶
<pb:KR3k0045_WYG_027-26b>¶
江鬱之濵夜光之璞出乎荆藍之下故以人求之文¶
王生於東夷大禹生於西羌(晉書華/譚傳)¶
命世大才經綸名教者不必華宗夏士撥煩理亂澄氣¶
濟世者亦未必八索九丘五經之外冠冕之表復自有¶
人(晉書傉/擅傳)¶
琳琅出於崑領明珠生於海濵若必以地求人則文命¶
大夏之棄夫姬昌東夷之擯士但當問其文彩何如不¶
可以區宇格物(晉書姚/興上傳)¶
<pb:KR3k0045_WYG_027-27a>¶
十步之内必有芳草四海之内豈無竒秀(隋書帝紀/煬帝上)¶
&KR0008;屯犂牛既&KR0008;以㹋决鼻而覊生子而犧尸祝齋戒以¶
沈諸河河伯豈羞其所從出辭而不享哉(濯南子/説山訓)¶
十步之澤必有香草十室之邑必有忠士(説苑/談叢)¶
龍生無常或託空桑憑乗風雲為堯立功(闕/)¶
人之善惡不必世族性之賢鄙不必世俗中堂生負苞¶
山野生蘭芷夫和氏之璧出於璞石隋氏之珠產於蜃¶
蛤詩云采葑采菲無以下體故茍有大美可尚於世則¶
<pb:KR3k0045_WYG_027-27b>¶
雖細行小瑕曷足以為累乎(濳夫論/論榮)¶
白雉貢於越暢草獻於宛雍州出玉荆陽生金珍物產¶
於四遠幽遼之地未可言無奇人也(王充論衡/超奇篇)¶
母驪犢騂無害犧牲祖濁裔清不牓奇人(王充論衡/自紀篇)¶
鳥無世鳯皇獸無種麒麟人無祖聖賢物無常嘉珍(王/充)¶
(論衡自/紀篇)¶
士貴故孤興物貴故獨產文孰常在有以放賢是則醴¶
泉有故源而嘉禾有舊根也(王充論衡/自紀篇)¶
<pb:KR3k0045_WYG_027-28a>¶
丹華緑草不拘於曲瘁之株紫芝芳秀不限於斥鹵之¶
壤是以受𤣥圭以告成者生於四罪之門承厯數於文¶
祖者出於頑嚚之家(抱朴子外/篇博喻)¶
銳鋒產乎鈍石明火熾乎闇木貴珠出乎賤蜯美玉出¶
乎醜璞是以不可以父母限重華不可以祖禰量衞霍¶
也(抱朴子外/篇博喻)¶
夜光之珠不必出於孟津之河盈握之璧不必採於崑¶
崙之山大禹生於東夷文王生於西羗聖賢所出何必¶
<pb:KR3k0045_WYG_027-28b>¶
常處(世説新/語言語)¶
弭仲叔高德美名命世之才也非弭氏小族所當有新¶
豐瘠土所當出也(藝文類聚/人部品藻)¶
藂臺之璧少海之珠何必鄉里所在為貴(文苑英華徐/陵贈答中書)¶
郭泰㧞申屠子陵於漆工之中嘉許偉康於屠酤之肆¶
(大平御覽/資產部肆)¶
金生砂礫珠出蚌泥歎茲窈窕產于卑微(初學記人/部短人註)¶
丹泉之珠沈於黄泥璠璵之寶藏於裔石(初學記寶/器部珠註)¶
<pb:KR3k0045_WYG_027-29a>¶
然重華無嚴父放勛無令子亦各由已耳(何氏語林德/行南史僧䖍)¶
(戒子/書)¶
譬如有樹名曰無根不從根生而枝葉華果悉皆䌓茂¶
(大方廣佛華嚴/經卷七十八)¶
譬如遮迦越羅與青衣交通却後生子具足成遮迦越¶
羅相雖從青衣生由為是遮迦越羅子也(佛遺日摩尼/寶經推六)¶
如伊蘭中牛頭栴檀如若種中生甘美菓(大智度/論卷二)¶
譬如服藥以除病為主不擇貴賤大小(大智度/論卷十)¶
<pb:KR3k0045_WYG_027-29b>¶
譬如蓮花出自淤泥色雖鮮好出處不淨(大智度論/卷十四)¶
如練山石中而取於真金譬如伊蘭木相瑳便火出亦¶
如淤泥中生出青蓮華不觀所生處唯觀於德行(大莊/嚴經)¶
(論卷/七)¶
夫由余出自西戎輔秦穆以開霸業日磾生於北狄侍¶
漢武而除危害臣既有之師亦宜爾何必取同俗而捨¶
其異方乎(法苑珠林/卷五十五)¶
夫絶羣之駿非唯中邑之產曠代之珍不必諸華之物¶
<pb:KR3k0045_WYG_027-30a>¶
漢求西域之名馬魏收南海之明珠貢犀象之牙角採¶
翡翠之毛羽物生遠域未可非珍佛出遐方奈何獨棄¶
(法苑珠林/卷五十五)¶
　¶
　¶
　¶
　¶
　¶
<pb:KR3k0045_WYG_027-30b>¶
　¶
　¶
　¶
　¶
　¶
　¶
　¶
　喻林卷二十七¶
