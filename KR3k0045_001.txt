# -*- mode: mandoku-view; -*-
#+TITLE: 喻林
#+DATE: 2015-08-24 23:32:17.833192
#+PROPERTY: ID KR3k0045
#+PROPERTY: BASEEDITION WYG    
#+PROPERTY: JUAN 卷一
<pb:KR3k0045_WYG_001-1a>¶
欽定四庫全書¶
　喻林卷一　　　　　　　明　徐元太　撰¶
　　造化門(一/)¶
　　　天道¶
鼓之以雷霆潤之以風雨日月運行一寒一暑(易繫辭/上傳)¶
雷以動之風以散之雨以潤之日以晅之(易說/卦傳)¶
萬物尊天而貴風雨所以尊天者為其莫不受命焉也¶
所以貴風雨者為其莫不待風而動待雨而濡也若使¶
<pb:KR3k0045_WYG_001-1b>¶
萬物釋天而更有所受命釋風而更有所仰動釋雨而¶
更有所仰濡則無為尊天而貴風雨矣(管子版/法解)¶
天者誠其日德也日誠出誠入南北有極故莫弗以為¶
法則天者信其月刑也月信死信生終則有始故莫弗¶
以為政天者明星其稽也&KR0844;星不亂各以序行故小大¶
莫弗以章天者因時其則也四時當名代而不干故莫¶
弗以為必然天者一法其同也前後左右古今自如故¶
莫弗以為常(鶡冠子/王鈇)¶
<pb:KR3k0045_WYG_001-2a>¶
天之處高其聽卑其目芒其視察(賈子/耳痺)¶
四時者天之吏也日月者天之使也星辰者天之期也¶
虹霓彗星者天之忌也(淮南子/天文訓)¶
天道者無私就也無私去也能者有餘拙者不足順之¶
者利逆之者凶譬如隋侯之珠和氏之璧得之者富失¶
之者貧(淮南子/覽冥訓)¶
夫至明者其照無疆至晦者其暗無疆(春秋繁/露奉本)¶
夫本末相兼猶手背之相包一身和則百節皆適天道¶
<pb:KR3k0045_WYG_001-2b>¶
順則本末俱暢(郭子註/莊天地)¶
春秋漢合孳曰強幹弱流天之道(李善註文/選兩都賦)¶
使星司夜月司時猶使雞司晨也(藝文類聚/天部月)¶
斗極天之中也言天者必擬之人故自臍以下人之陰¶
也自極以北天之隂也(太平御覽/天部下)¶
日月若懸璧五星若編珠(初學記天/部星註)¶
天有四時五行日月相推寒暑迭代其轉運也和而為¶
雨怒而為風散而為露亂而為霧凝而為霜雪立為蚿¶
<pb:KR3k0045_WYG_001-3a>¶
&KR0008;此天地之常數也若四時失運寒暑乖違則五緯盈¶
縮星辰錯行日月薄蝕彗孛流飛此天地之色診也(法/苑)¶
(珠林卷/六十三)¶
　　　形氣¶
天形穹隆如雞子幕其際周接四海之表浮於元氣之¶
上譬如覆奩以抑水而不没者氣充其中故也(晉書天/文上)¶
虹霓也雲霧也風雨也四時也此積氣之成乎天者也¶
山嶽也河海也金石也水火也此積形之成乎地者也¶
<pb:KR3k0045_WYG_001-3b>¶
知積氣也知積塊也奚謂不壞夫天地空中之一細物¶
有中之最巨者(&KR0844;子/天瑞)¶
清陽者薄靡而為天重濁者凝滯而為地清妙之合專¶
易重濁之凝竭難故天先成而地後定(淮南子/天文訓)¶
天地之間有陰陽之氣常漸人者若水常漸魚也所以¶
異於水者可見與不可見耳其澹澹一也然則人之居¶
天地之間其猶魚之離水一也(春秋繁露/如天之為)¶
山猶人之有骨節也水猶人之有血脉也(王充論衡/祀義篇)¶
<pb:KR3k0045_WYG_001-4a>¶
地以名山為輔佐石為之骨川為之脉草木為之毛土¶
為之肉三尺以上為糞三尺以下為地(博物/志)¶
夫天者統元氣焉非止蕩蕩蒼蒼之謂也地者統元形¶
焉非止山川丘陵之謂也人者統元識焉非止圓首方¶
足之謂也(文中子/立命)¶
宋均曰渾渾混混雞卵未分也(李善註文/選江賦)¶
元氣周行終始無已如水之流不得獨處(李善註文/選幽通賦)¶
衆星累累如連貝江河四海如衣帶(李善註文選陸士/衡贈顧公眞詩)¶
<pb:KR3k0045_WYG_001-4b>¶
地常動不止而人不知譬如閉舟而行不覺舟之運也¶
(李善註文選張/茂先勵志詩)¶
日薄星廻穹天所以紀物山盈川沖后土所以播氣(文/選)¶
(陸士衡/演連珠)¶
夫地有形而天無體譬如火焉煙在上灰在下也(太平/御覽)¶
(天部/下)¶
造化權輿以為東方之氣風也故凍非東風不能解湛¶
非東風不能溢(埤雅天/道門風)¶
<pb:KR3k0045_WYG_001-5a>¶
風經曰調暢祥和天之喜氣也折揚奔厲天之怒氣也¶
(埤雅天/道門風)¶
仰觀天形如車蓋衆星纍纍如連貝(初學記天/部星註)¶
土精為石石氣之核也氣之生石猶人筋絡之生爪牙¶
也(初學記/地部石)¶
日處君而盈度月象臣而虧傍雲逶迤而上布星離離¶
以舒灮(初學記文/部文字)¶
夫土地皆有形名而人莫察焉有龜龍體有鱗鳳貌有¶
<pb:KR3k0045_WYG_001-5b>¶
弓弩勢有斗升象有張舒形有塞閉容有隱眞之安有¶
累卵之危有膏腴之利有塉埆之害(事類賦地/部地註)¶
地東西為緯南北為經山為積德川為積刑高者為生¶
下者為死丘陵為牡川谷為牝(事類賦地/部地註)¶
天不足西北地不足東南西北為天門東南為地戸天¶
門無上地戸無下(玉海天文/天文書上)¶
昔者周公問於商高曰夫天不可階而升地不可得尺¶
寸而度請問數安從出商高曰數之法出於圓方(玉海/天文)¶
<pb:KR3k0045_WYG_001-6a>¶
(天文/書上)¶
岐伯曰言天者求之本言地者求之位言人者求之氣¶
交帝曰何謂氣交岐伯曰上下之位氣交之中人之居¶
也故曰天樞之上天氣主之天樞之下地氣主之氣交¶
之分人氣從之萬物由之此之謂也(黄帝素問内經/六微旨大論)¶
易稱天𤣥蓋取幽㴱之名莊說蒼天近在遠望之色於¶
是野人信明謂旻青如碧儒士據典謂乾黑如漆青黑¶
誠異乖體是同儒野雖殊不知是一(法苑珠/林卷二)¶
<pb:KR3k0045_WYG_001-6b>¶
　　　流行¶
闔戸謂之坤闢戸謂之乾一闔一闢謂之變往來不窮¶
謂之通(易繫辭/上傳)¶
鳥獸俄呦呦俄旬旬俄逃逃草木俄茁茁俄停停俄蕭¶
蕭天地不能畱聖人不能繫有運者存焉爾(闗尹子/八籌)¶
鬻熊曰運轉亡已天地宻移疇覺之哉(列子/天瑞)¶
雜乎芒芴之間變而有氣氣變而有形形變而有生今¶
又變而之死是相與為春秋冬夏四時行也(莊子/至樂)¶
<pb:KR3k0045_WYG_001-7a>¶
鈞旋轂轉周而復匝(淮南子/原道訓)¶
日出暘谷入於虞淵莫知其動須臾之間俛人之頸(淮/南)¶
(子說/林訓)¶
陽陰之時雖異二體常存猶如一鼎之水而未加火純¶
陰也加火極熱純陽也純陽則無陰氣息火水寒則更¶
陰矣純陰則無陽氣加火水熱則更陽矣(春秋繁露/雨雹對)¶
三統者天地人之始道之大綱也五行者品物之宗也¶
道以三興德以五成故三皇五帝三王五伯至道不遠¶
<pb:KR3k0045_WYG_001-7b>¶
三五復反譬右循連鐶順鼎耳窮則反本終則復始也¶
(風俗通/五伯)¶
雷風炫煥與物時行(太𤣥經/𤣥圖)¶
日有南有北月有徃有來日不南不北則無冬無夏月¶
不往不來則望晦不成(太𤣥經/太𤣥告)¶
夫地之有百川也猶人之有血脉也血脉流行泛揚動¶
靜自有節度百川亦然其朝夕往來猶人之呼吸氣出¶
入也(王充論衡/書虚篇)¶
<pb:KR3k0045_WYG_001-8a>¶
星宿之相次如歲月之相襲新故相易周而復始(太𤣥/經第)¶
(六養/解)¶
夫五行四時佐天地造物者也然水火相踐金木相代¶
而共成陶鈞之致春秋異候寒暑繼節而俱濟一歲之¶
功(李善註文選陸/士衡演連珠)¶
剖而為二判而為五或為白黑或為水火或為酸鹹或¶
為徵羽(道德經指/歸卷八)¶
　　　生剋¶
<pb:KR3k0045_WYG_001-8b>¶
露雖湛湛然見陽則乾(毛詩湛/露註)¶
五行四時十二月還相為本也五聲六律十二管還相¶
為宫也五味六和十二食還相為質也五色六章十二¶
衣還相為質也(禮記/禮運)¶
譬如火斜照水日斜照鏡則水鏡之灮㫄照他物若使¶
鏡正當日水正當火則水鏡之灮不能有照日之奪月¶
亦猶是也(春秋正義/桓公三年)¶
惟火之為物能鎔金而銷之能燔木而燒之(關尹子/四符篇)¶
<pb:KR3k0045_WYG_001-9a>¶
鍊土生木鍊木生火鍊火生雲鍊雲生水鍊水反土鍊¶
甘生酸鍊酸生辛鍊辛生苦鍊苦生鹹鍊鹹反甘變宮¶
生徵變徵生商變商生羽變羽生角變角生宮(淮南子/地形訓)¶
金勝木者非以一刃殘林也土勝水者非以一墣塞江¶
也(淮南子/說林訓)¶
夫大生小多生少天之道也故丘阜不能生雲雨涔水¶
不能生魚鼈者小也牛馬之氣蒸生蟣虱蟣虱之氣蒸¶
不能生牛馬故化生於外非生於内也(淮南子/泰族訓)¶
<pb:KR3k0045_WYG_001-9b>¶
凡天地之物乘以其泰而生厭於其勝而死四時之變¶
是也故冬之水氣東加於春而木生乘其泰也春之生¶
西至金而死厭於勝也生於木者至金而死生於金者¶
至火而死春之所生而不得過秋秋之所生不得過夏¶
天之數也(春秋繁露/天地之行)¶
金木交刑水火相敵休廢於時吉凶生焉(京氏易/傳隨上)¶
陰陽死于位生于時死于時生于位進退不可詰正盛¶
則衰來正衰則盛來(京氏易/傳渙中)¶
<pb:KR3k0045_WYG_001-10a>¶
剛柔相傷火爛銷金(焦氏易林/大壯之遯)¶
五生不相殄五克不相逆不相殄乃能相繼也不相逆¶
乃能相治也相繼則父子之道也相治則君臣之寶也¶
(太𤣥經/太𤣥吿)¶
水之於火氣志交通然相克害不可其器隔以釡鼎(太/𤣥)¶
(經第三/親解)¶
火近於水水則焦遠於水火則炎熾焱怒(太𤣥經第/四迎解)¶
緯書曰火鑠金鵲啄蝟(爾雅/翼彚)¶
<pb:KR3k0045_WYG_001-10b>¶
水火相息而更用事猶王者受命改正朔易服色(玉海/周易)¶
(鄭康/成注)¶
周髀云日猶火月猶水火則外灮水則含景故月灮生¶
於日所照魄生於日所蔽當日則灮盈就日則明盡(玉/海)¶
(天文天/文圖)¶
木得金而伐火得水而滅土得木而達金得火而缺水¶
得土而絶萬物盡然不可勝竭(黄帝素問内經/寳命全形論)¶
此五陰滅彼五陰生譬如燈明燈生闇滅燈滅闇生(海/空)¶
<pb:KR3k0045_WYG_001-11a>¶
(智藏經/哀歎品)¶
復有風輪名為遍霔刼火燒時暜於世界降霔大雨復¶
有風輪名為乾竭刼水漂時能令彼水悉皆枯涸(大寶/積經)¶
(卷八/十五)¶
如水得增上力滅火火得增上力則消水乃至草木各¶
有相害(大智度論/卷六十八)¶
如水能滅火火不自滅火(大智度論/卷七十)¶
土資水澤金由火煎(高僧傳/十讚)¶
<pb:KR3k0045_WYG_001-11b>¶
　　　消息¶
天地不變不能通氣五行迭終四時更廢君臣取象變¶
節相移能消者息必專者敗此其變易也(周易正/義序)¶
天有時以生有時以殺草木有時以生有時以死石有¶
時以泐水有時以凝有時以澤此天時也(周禮考/工記)¶
詩曰高岸為谷㴱谷為陵三后之姓於今為庶(左傳昭/公三十)¶
(二/年)¶
臣聞峻高者隤茂葉者摧日中則移月滿則虧四時不¶
<pb:KR3k0045_WYG_001-12a>¶
竝盛五行不俱馳陰陽更倡氣有盛衰故溢堤之水不¶
淹其量熻乾之火不復其熾水靜則無漚瀴之怒火消¶
則無熹毛之熱(吳越春秋句/踐歸國外傳)¶
天不足西北星辰西北移地不足東南以海為池日中¶
必移月滿必虧(史記日/者傳)¶
衝風之衰不能起毛羽彊弩之末力不能入魯縞夫盛¶
之有衰猶朝之必莫也(前漢書韓/安國傅)¶
夫白日登天運景萬里無物不照及其入地一炭之灮¶
<pb:KR3k0045_WYG_001-12b>¶
不可得見三五盈月清耀燭夜可以遠望及其在晝明¶
不如鏡(魏志管/輅傳注)¶
道有隆窳物有興廢有聲有寂有灮有翳朱陽否於素¶
秋𤣥陰抑於孟春羲和逝而望舒係運氣匿而耀靈陳¶
(蜀志郤/正傳)¶
天道不常盛寒暑更進退(蜀志郤/正傳註)¶
道㒺隆而不殺物無盛而不衰(晉書曹/攄傳)¶
有始有終天地之經自非三灮誰能不零(晉書左/貴嬪傳)¶
<pb:KR3k0045_WYG_001-13a>¶
且物極則虧禍盈而覆者天之道也(晉書馮/跋記)¶
天之道其猶張弓乎高者抑之下者舉之有餘者損之¶
不足者與之天之道損有餘而補不足(老子/天道)¶
庳者隆之因虧者成之漸(子華子/執中)¶
凡一氣不頓進一形不頓虧亦不覺其成不覺其虧亦¶
如人自生至老貌色智態無日不異皮膚爪髮隨生隨¶
落非嬰孩時有停而不易也(&KR0844;子/天瑞)¶
物損於彼者盈於此成於此者虧於彼(&KR0844;子/天瑞)¶
<pb:KR3k0045_WYG_001-13b>¶
陰極則陽來陰消則陽長衰則退盛則戰(京氏易/傳坤中)¶
夫李梅實多者來年為之衰新穀熟者舊穀為之虧自¶
天地不能兩盈而況於人事乎故利於彼者必耗於此¶
猶陰陽之不竝曜晝夜之有長短也(鹽鐵論/非鞅)¶
江河之溢不過三日飄風㬥雨須臾而畢(說苑/談叢)¶
黑龍吐灮使陰復陽(焦氏易林/否之小過)¶
㴱谷為陵衰者復興(焦氏易林/明夷之比)¶
日月運行一寒一暑榮灮赫赫不可得保(焦氏易林/中孚之晉)¶
<pb:KR3k0045_WYG_001-14a>¶
次六月闕其博不如開明于西測曰月闕其博明始退¶
也(太𤣥經/第一中)¶
上九陵崢岸峭陁(詩是/切)測曰陵崢岸峭陁鋭極必崩也¶
(太𤣥經/第二鋭)¶
數多者見貴而實索數少者見賤而實饒(太𤣥經/𤣥圖)¶
晝數多夜數少象月闚而日溢君行灮而臣行滅君子¶
道全小人道缺(太𤣥經/𤣥圖)¶
日一南而萬物死日一北而萬物生斗一北而萬物虚¶
<pb:KR3k0045_WYG_001-14b>¶
斗一南而萬物盈(太𤣥經/𤣥攡)¶
四時之序節滿卽謝五行之性功成必退故陽極而陰¶
降陰極而陽升日中則昃月盈則虧此天之常道也勢¶
積則損財聚必散年盛返衰樂極還悲此人之恒也(劉/子)¶
(誡/盈)¶
木落歸本水流歸末故水利在亥木利在辰盛衰各得¶
其所故樂也(前漢書註/京房傳)¶
人之觀火聽雷謂其盈實終以天收雷聲地藏火熱則¶
<pb:KR3k0045_WYG_001-15a>¶
為虚無言極盛者亦滅亾也(前漢書註/揚䧺傳)¶
太公曰春道生萬物榮秋道成萬物零(李善註文選應/休璉與曹長思)¶
(書/)¶
一闔一開兩儀之迹一沖一溢懸象之節渙沍期於寒¶
暑凋蔚要乎春秋(補文選郭/璞客傲)¶
若飄風不終朝兮驟雨不終日雷隆隆而輒息兮火猶¶
熾而速滅自夫物有盛衰兮況人事之所極(廣文選揚/子雲太𤣥)¶
(賦/)¶
<pb:KR3k0045_WYG_001-15b>¶
月盈則沖華不再繁(廣文選魏文/帝丹霞蔽日)¶
日發星廻昊天無以爽其節山盈川沖厚地不能虧其¶
度(藝文類聚職/官部司空表)¶
四運忽其代序兮萬物紛以廻薄覽蕐蒔之時育兮察¶
盛衰之所託感冬索而春敷嗟夏茂而秋落(初學記歲/時部秋)¶
天地極則反盈則損日月是也日中則移月滿則虧而¶
況於人乎(道德經四/子集解)¶
是以日中而昃月滿而缺四時變化一消一息高山之¶
<pb:KR3k0045_WYG_001-16a>¶
下必有㴱谷大泉之流必有激波爍金湯石存于凝冰¶
裂地之端陰陽所成(道德經指/歸卷十三)¶
炎極則涼理之恒數物壯則老其義必然(道德經註/疏卷三)¶
江河之枯竭兮水流注于海(叅同契三/相類上篇)¶
三千三百年為小陽九小百六九千九百年為大陽九¶
大百六天厄謂之陽九地虧謂之百六(靈寶自/然妙經)¶
大海江河猶有枯竭萬仞大魚曝脊在外(出曜經一/無常品)¶
　　　有無¶
<pb:KR3k0045_WYG_001-16b>¶
凡動息則靜靜非&KR0863;動者也語息則黙黙非&KR0863;語者也¶
然則天地雖大富有萬物雷動風行運化萬變寂然至¶
無是其本矣(王弼註/易復)¶
天了無質仰而瞻之高遠無極眼瞀精絶故蒼蒼然也¶
譬之旁望遠道之黄山而皆青俯察千仞之㴱谷而窈¶
黑夫青非眞色而黑非有體也(晉書天/文上)¶
一陶能作萬器終無有一器能作陶者能害陶者一道¶
能作萬物終無有一物能作道者能害道者(闗尹子/一宇篇)¶
<pb:KR3k0045_WYG_001-17a>¶
寒暑溫涼之變如瓦石之類置之火卽熱置之水卽寒¶
呵之卽溫吹之卽涼特因外物有去有來而彼瓦石實¶
無去來譬如水中之影有去有來所謂水者實無去來¶
(闗尹子/二柱篇)¶
形動不生形而生影聲動不生聲而生響無動不生無¶
而生有(&KR0844;子/天瑞)¶
有實而無乎處者宇也有長而無本剽者宙也有乎生¶
有乎死有乎出有乎入入出而無見其形是謂天門天¶
<pb:KR3k0045_WYG_001-17b>¶
門者無有也萬物出乎無有(莊子庚/桑楚)¶
灮曜問乎無有曰夫子有乎其無有乎灮曜不得問而¶
熟視其狀貌窅然空然終日視之而不見聽之而不聞¶
摶之而不得也灮曜曰至矣其孰能至此乎予能有無¶
矣而未能無無也(莊子知/北遊)¶
夫無形者物之大祖也無音者聲之大宗也其子為灮¶
其孫為水皆生於無形乎夫灮可見而不可握水可循¶
而不可毁故有像之類莫尊於水(淮南子/原道訓)¶
<pb:KR3k0045_WYG_001-18a>¶
夫秋豪之末淪於無間而復歸於大矣蘆苻之厚通於¶
無&KR0034;而復反於敦龎若夫無秋豪之微蘆苻之厚四達¶
無境通於無圻而莫之要御夭遏者其襲微重妙挺挏¶
萬物揣丸變化天地之間何足以論之(淮南子/俶眞訓)¶
有有者言萬物摻(參/)落根莖枝葉青蔥苓蘢萑(委/)蔰(戸/)¶
炫煌蠉飛蝡動蚑行喙息可切循把握而有數量有無¶
者視之不見其形聽之不聞其聲捫(門/)之不可得也望¶
之不可極也諸與扈冶浩浩瀚(汗/)瀚不可隱儀揆度而¶
<pb:KR3k0045_WYG_001-18b>¶
通灮耀者(淮南子/俶眞訓)¶
夫木之死也青青去之也夫使木生者豈木也猶充形¶
者之非形也故生生者未嘗死也其所生則死矣化物¶
者未嘗化也其所化則化矣(淮南子/精神訓)¶
無形生有形故為物大祖也無音生有音故為聲大宗¶
也(淮南子原/道訓解)¶
無為之本則無畱於一象無係於一味故能為形氣之¶
主動必由之(張湛註&KR0844;/子天瑞)¶
<pb:KR3k0045_WYG_001-19a>¶
夫道之而無語名之而無名視之而無形聽之而無聲¶
則道之全焉故能昭音響而出氣物包形神而章灮影¶
𤣥以之黑素以之白矩以之方規以之圓圓方得形而¶
此無形白黑得名而此無名也(張湛註&KR0844;/子天瑞)¶
道者涵乾括坤其本無名論其無則影響猶為有焉論¶
其有則萬物猶為無焉隷首不能計其多少離朱不能¶
察其髣髴吳札晉野竭聰不能尋其音聲乎窈㝠之内¶
&KR0008;狶&KR0008;猪疾走不能迹其兆朕乎宇宙之外(抱朴子内/篇道意)¶
<pb:KR3k0045_WYG_001-19b>¶
如鳥出巢如蛇出穴由其尚有故無所不之(何氏語林/文學魏書)¶
恍惚之數生於毫釐毫釐之數起於度量千之萬之可¶
以益大(黄帝素問内經/靈蘭秘典論)¶
無形附有形有形為之宅有形附無形無形為之主(金/庭)¶
(無為/妙經)¶
譬如畵師以衆雜彩畵作衆像若男若女若牛若馬凡¶
夫无知見之則生男女等相畵師了知无有男女(海空/智藏)¶
(經持/誠品)¶
<pb:KR3k0045_WYG_001-20a>¶
譬如根眼開時見色閉時无見(海空智藏/經哀歎品)¶
譬如影灮雖可顯說而無實法可令執取雖無可執取¶
而有所顯照(波羅蜜多經/五百九十六)¶
譬如呼響因於山谷及音聲起無有形狀不可覩見亦¶
無分别而能隨逐一切語言(大方廣佛蕐嚴/經卷五十一)¶
知有非實如陽焰水知實非無如火性生(金剛三昧/經卷下)¶
如灰覆火豈得稱無若闇尋聲當知必有(辯正論/卷七)¶
　　　倚伏¶
<pb:KR3k0045_WYG_001-20b>¶
九三无平不陂无往不復艱貞无咎(易泰/)¶
城復于隍其命亂也(易泰/)¶
初九悔亾喪馬勿逐自復(易暌/)¶
若四月純陽用事陰在其中靡草死也十月純陰用事¶
陽在其中薺麥生也(周易正/義賁)¶
水激則旱兮矢激則遠萬物囘薄兮振蕩相轉(史記賈/生傳)¶
成敗之轉譬若糾墨(史記南越/尉佗傳論)¶
陽降陰升一㬱一興流而為川滯而為陵禍不可攘福¶
<pb:KR3k0045_WYG_001-21a>¶
不可徵(晉書摰/虞傳)¶
夫明晦迭來屯平代有(南齊書海/陵王本紀)¶
晦為明始亂實治基(魏書出/帝紀)¶
宋人有好行仁義者三世不懈家無故黑牛生白犢以¶
問孔子孔子曰此吉祥也以薦上帝居一年其父無故¶
而盲其牛又復生白犢其父又復令其子問孔子其子¶
曰前問之而失明又何問乎父曰聖人之言先迕後合¶
其事未究姑復問之其子又復問孔子孔子曰吉祥也¶
<pb:KR3k0045_WYG_001-21b>¶
復敎以祭其子歸致命其父曰行孔子之言也居一年¶
其子又無故而盲其後楚攻宋圍其城民易子而食之¶
析骸而炊之丁壯者皆乘城而戰死者大半此人以父¶
子有疾皆免及圍解而疾俱復(&KR0844;子/說符)¶
嶢山崩而薄落之水涸區冶生而淳鈎之劒成紂為無¶
道左強在側太公竝世故武王之功立由是觀之利害¶
之路禍福之門不可求而得也(淮南子/覽冥訓)¶
有榮蕐者必有憔悴有羅紈者必有麻蒯(淮南子/說林訓)¶
<pb:KR3k0045_WYG_001-22a>¶
塞上之人有善術者馬無故亾而入胡人皆弔之其父¶
曰此何遽不為福乎居數月其馬將胡駿馬而歸人皆¶
賀之其父曰此何遽不能為禍乎家富良馬其子好騎¶
墮而折其髀人皆弔之其父曰此何遽不為福乎居一¶
年胡人大入塞丁壯者引弦而戰近塞之人死者十九¶
此獨以跛之故父子相保故福之為禍禍之為福化不¶
可極深不可測也(淮南子/人間訓)¶
禍與福同門利與害為鄰非神聖人莫之能分(淮南子/人間訓)¶
<pb:KR3k0045_WYG_001-22b>¶
貞良而亾先人餘殃猖蹶而活先人餘烈(說苑/談叢)¶
天地之道極則反滿則損五采曜眼有時而渝茂木豐¶
草有時而落物有盛衰安得自若(說苑/談叢)¶
天將與之必先苦之天將毁之必先累之(說苑/談叢)¶
有奇福者必有奇禍有甚美者必有甚惡(列女傳周列/國晉羊叔姬)¶
盛中後跌衰者復掇盈滿或毁疾羸肥腯(焦氏易林/遯之坎)¶
利端始萌害漸亦芽速速方轂夭夭是加欲豐其屋乃¶
蔀其家(蔡中郎/集釋誨)¶
<pb:KR3k0045_WYG_001-23a>¶
豈覺崇朁之相為首尾哀樂之相為朝暮(抱朴子外/篇知止)¶
昔宋人有白犢之祥而有失明之禍雖有失明之禍以¶
至獲全之福北叟有胡馬之利卒有奔墜之患雖有奔¶
墜之患以至保身之福(劉子/禍福)¶
禍福同根妖祥共域(劉子/禍福)¶
人皆愛少而惡老重榮而輕悴故簪珥英蕐而焚灰枯¶
朽莫識枯朽生於英蕐英蕐歸於枯朽(劉子/言苑)¶
禍福相為表裏如糾繩索相附㑹也(前漢書註/賈誼傳)¶
<pb:KR3k0045_WYG_001-23b>¶
得固易失榮難久恃膏以明自煎人以財興累(李善注/文選阮)¶
(嗣宗詠/懷詩)¶
春秋相代若環之無端天道常也譬如天馬本出西北¶
忽由東道況富之與貧貴之與賤易至乎(李善注文選/阮嗣宗詠懷)¶
(詩/)¶
福為禍始禍作福階天地盈虚寒暑周廻(文選盧諶/贈劉琨詩)¶
休咎相乘躡飜覆若波瀾(文選陸機/君子行)¶
禍福相轉利害相生如循環而運丸耳其作不可見其¶
<pb:KR3k0045_WYG_001-24a>¶
端不可覺(意林/唐子)¶
一宅同姓相代或吉或凶一官同姓相代或遷或免成¶
康居之而興幽厲居之而衰吉凶興衰在人不由宅矣¶
(意林潛/夫論)¶
董生有云弔者在門賀者在閭言有憂則恐懼敬事敬¶
事則必有善功而福至也又曰賀者在門弔者在閭言¶
受福則驕奢驕奢則禍至故弔隨而來(藝文類聚人/部鑒誡書)¶
蓋聞市朝遷貿山川悠遠是以狐兎所處由來建始之¶
<pb:KR3k0045_WYG_001-24b>¶
宮荆棘參天昔日長洲之苑(文苑英蕐/庾信連珠)¶
夫否終斯泰屯極則亨若日月之廻環猶陰陽之報復¶
(文苑英蕐徐/陵邊防上書)¶
阮嗣宗蘇門歌曰日沒不周西月出丹淵中陽精蔽不¶
見陰灮代為䧺亭亭在須臾厭厭將復隆富貴俯仰間¶
貧賤何必終(困學紀聞卷/十三攷史)¶
利為福始利與害同門福為禍先禍與福同鄰(道德經/四子集)¶
(解/)¶
<pb:KR3k0045_WYG_001-25a>¶
譬如有人閉在暗室眼無所見復有異人曾受苦惱作¶
是思惟此人受苦甚為可愍若不得脱是人必死以火¶
與之令得少明時暗室人見火歡喜心得安穩爾時彼¶
火以少因縁熾然火焰燒彼暗室爾時彼人被燒而死¶
(僧伽吒/經卷三)¶
夫貴賤靡恒貧富無定譬水火更王寒暑遞來(法苑珠/林卷二)¶
(十/三)¶
　　　相須¶
<pb:KR3k0045_WYG_001-25b>¶
剛柔分動不溷乃明雷電竝合不亂乃章(王弼注/易噬嗑)¶
子夏傳云地得水而柔水得地而流故曰比(周易音/義比)¶
彼廻風從上下谷風未與相扶謂之為頽若谷風既與¶
相扶而上則為焱不復為頹也(毛詩正/義谷風)¶
方祗體安儷乾儀而合德圓舒循晷配羲曜以齊明故¶
知陽爍陰凝萬物假其陶鑄火炎水潤六氣由其調理¶
(晉書恭思/褚皇后傳)¶
金木水火土其勢相害其道相待故至寒傷物无寒不¶
<pb:KR3k0045_WYG_001-26a>¶
可至暑傷物无暑不可(文子/自然)¶
天不發其陰則萬物不生地不發其陽則萬物不成天¶
圓地方道在中央(淮南子/天文訓)¶
正月失政七月涼風不至二月失政八月雷不藏三月¶
失政九月不下霜四月失政十月不凍五月失政十一¶
月蟄蟲冬出其鄉六月失政十二月草木不脱七月失¶
政正月大寒不解八月失政二月雷不發九月失政三¶
月春風不濟十月失政四月草木不實十一月失政五¶
<pb:KR3k0045_WYG_001-26b>¶
月下雹霜十二月失政六月五穀疾狂(淮南子/時則訓)¶
以水和土以土和火以火化金以金治木木復反土五¶
行相治所以成器用(淮南子/地形訓)¶
川竭而谷虚丘夷而淵塞脣竭而齒寒河水之㴱其壤¶
在山(淮南子/說林訓)¶
金與水二氣相資父子之謂(京氏易/傳訟中)¶
一晝一夜然後作一日一陰一陽然後生萬物(太𤣥經/𤣥圖)¶
朗月竝衆星日出擅其明冬寒地為裂春和草木榮陽¶
<pb:KR3k0045_WYG_001-27a>¶
德雖暜濟非陰亦不成(藝文類聚/天部星詩)¶
一晝一夜成一日一男一女成一室(意林風/俗通)¶
譬如木牀離木无牀離牀无木(海空智藏/經哀歎品)¶
陽不獨王以陰為得陰不獨王以陽為得亦如冬以溫¶
暖為德夏以涼冷為德男以女為德女以男為德之義¶
(黄帝宅/經上)¶
譬如泥瓶泥與瓶合泥滅瓶成而是泥相終不名瓶瓶¶
雖非泥不餘處來以泥因縁而生是瓶(海空智藏/經哀歎品)¶
<pb:KR3k0045_WYG_001-27b>¶
　　　相禪¶
日往則月來月往則日來日月相推而明生焉寒往則¶
暑來暑往則寒來寒暑相推而歲成焉(易繫辭/下傳)¶
三心五噣四時更見(毛詩小/星注)¶
陰陽協氣而代謝寒暑隨時而推移(晉書成/公綏傳)¶
夫天地一險一易若鼔之有揨擿擋則擊(管子/宙合)¶
朱明長贏不能盡其所以為溫也必隨之以揫斂之氣¶
而為秋𤣥武沍陰不能盡其所以寒也必隨之以敷榮¶
<pb:KR3k0045_WYG_001-28a>¶
之氣而為春孰為此者天也天且不可以盡而況人乎¶
(子華子/執中)¶
將來者進成功者退已用則賤當時則貴(太𤣥經/太𤣥文)¶
萬物㒺乎北直乎東蒙乎南酋乎西冥乎北故㒺者有¶
之舍也直者文之素也蒙者亾之主也酋者生之府也¶
冥者明之藏也(太𤣥經/太𤣥文)¶
春榮秋落四時所以迭代金行水流五德所以互序(藝/文)¶
(類聚帝王部/陳武帝表)¶
<pb:KR3k0045_WYG_001-28b>¶
日沒不周西月出丹淵中陽精蔽不見陰灮代為雄(何/氏)¶
(語林言志/魏氏春秋)¶
四時更運功成則移(道德/經注)¶
譬如花果花生无果果生无花(海空智藏/經問病品)¶
如彼水上泡一生而一滅(中陰經/卷下)¶
循環三界内猶如汲井輪(佛說身觀/經當九)¶
譬如雞生卵卵生雞從卵生卵從雞生雞人生死亦如¶
是無有絶時(那先比丘/經卷中)¶
<pb:KR3k0045_WYG_001-29a>¶
去而復生如火燄之連出來而更逝若水波之續轉(集/沙)¶
(門不應拜俗等/事卷二○冠二)¶
　　　至大¶
時有俊風俊者大也大風南風也何大於南風也曰合¶
冰必於南風解冰必於南風生必於南風收必於南風¶
故大之也(大戴禮記/夏小正)¶
樸至大者無形狀道至眇者無度量故天之圓也不得¶
規地之方也不得矩(淮南子/齊俗訓)¶
<pb:KR3k0045_WYG_001-29b>¶
夫天地之施化也嘔之而生吹之而落豈此契契哉故¶
凡可度者小也可數者少也至大非度之所能及也至¶
衆非數之所能領也故九州不可頃畞也八極不可道¶
里也太山不可丈尺也江海不可斗斛也故大人者與¶
天地合德日月合明鬼神合靈四時合信(淮南子/泰族訓)¶
包裹天地陶冶萬物大通混冥㴱閎廣大不可為外析¶
毫剖芒不可為内無環堵之宇而生有無之根(淮南子/俶眞訓)¶
鯤鵬方之猶蚊蚋蚤蝨耳則太虚之所受亦奚所不容¶
<pb:KR3k0045_WYG_001-30a>¶
哉(張湛注&KR0844;/子陽問)¶
雖有至明而有形者不可畢見焉雖禀極聰而有聲者¶
不可盡聞焉雖有大章竪亥之足而所常履者未若所¶
不履之多雖有禹益齊諧之識而所識者未若所不識¶
之衆也(抱朴子内/篇論仙)¶
天稱其高者以無不覆地稱其廣者以無不載日月稱¶
其明者以無不照江海稱其大者以無不容(文選曹植/求通表)¶
挹朝夕之池者無以測其淺㴱仰蒼蒼之色者不足知¶
<pb:KR3k0045_WYG_001-30b>¶
其遠近(文選王&KR0708;頭/陀寺碑文)¶
夫九蒼之高迅羽不能尋其巓四溟之深幽鱗不能測¶
其底(廣文選阮嗣/宗荅伏義書)¶
天不可階而升地不可尺寸而度(太平御覽/地部地上)¶
且夫陰陽者有名而無形故數之可十離之可百散之¶
可千推之可萬(黄帝素問靈樞/經陰陽繫日月)¶
大海虚谷百川競凑至道寥廓萬物歸之(道德經註/疏卷三)¶
夫道不為萬物而生春萬物感春炁而自生秋不為萬¶
<pb:KR3k0045_WYG_001-31a>¶
物而殺萬物感秋炁而自殺其為生也不恃其恩不求¶
其報故其恩大矣其為殺也不恃其威不求其懼其威¶
大矣(天機經/蠢然)¶
譬如虚空無有邊際不可思議(金剛三昧/經卷下)¶
又如空中種種色相現增現減而此虚空無增無減(佛/說)¶
(佛地經/卷五)¶
　　　至神¶
其受命也如嚮无有遠近幽深遂知來物(易上/繫)¶
<pb:KR3k0045_WYG_001-31b>¶
神也者妙萬物而為言者也動萬物者莫疾乎雷撓萬¶
物者莫疾乎風燥萬物者莫熯乎火說萬物者莫說乎¶
澤潤萬物者莫潤乎水(易說/卦傳)¶
靁出地奮震驚百里山出雲雨以潤天下(毛詩殷/其靁)¶
且夫天地為罏兮造化為工陰陽為炭兮萬物為銅合¶
散消息兮安有常則千變萬化兮未始有極(史記賈/生傳)¶
一在而不可見道在而不可專切譬于淵其㴱不測凌¶
凌乎泳澹波而不竭(鶡冠子/能天)¶
<pb:KR3k0045_WYG_001-32a>¶
天地未剖陰陽未判四時未分萬物未生注然平靜寂¶
然清澄莫見其形若灮燿之問於無有退而自失也曰¶
予能有無而未能無無也及其為無無至妙何從及此¶
哉(淮南子/俶眞訓)¶
崑崙之丘或上倍之是謂涼風之山登之而不死或上¶
倍之是謂縣圃登之乃靈能使風雨或上倍之乃維上¶
帝登之乃神是謂大帝之居(淮南子/地形訓)¶
寒不能生寒熱不能生熱不寒不熱能生寒熱故有形¶
<pb:KR3k0045_WYG_001-32b>¶
出於無形未有天地能生天地者也(淮南子/說山訓)¶
卜者操龜筮者端策以問於數安所問之哉(淮南子/説林訓)¶
夫鬼神視之無形聽之無聲然而郊天望山川禱祠而¶
求福雩禜而請雨卜筮而決事(淮南子/泰族訓)¶
雖乗雲附景不足以比速晨鳧失羣不足以喻疾(文選/海賦)¶
(注/)¶
疾雷不及塞耳疾電不暇掩目(埤雅天/道門雷)¶
山川石水井竈洿池猶有精氣人身之中亦有魂魄況¶
<pb:KR3k0045_WYG_001-33a>¶
天地為物物之大者於理當有精神有精神則宜賞善¶
罰惡但其體大網疏不必機發而應耳(太平御覽/妖異部精)¶
道無始故迎之不見其首道無終故隨之不見其後(道/德)¶
(經註疏/卷二)¶
弧弓為射非弦而不能發天之為射無弓必中(道德經/四子集)¶
(解/)¶
譬彼虚空無有動住無起無作無彼無此(金剛三昧/經卷上)¶
譬如呼響於善惡聲無所是在亦無所受(佛說魔逆/經手十)¶
<pb:KR3k0045_WYG_001-33b>¶
譬如虚空本來不生不生故無滅滅無故無物可離故¶
名虚空(力莊嚴三/昧經卷下)¶
　　　至虚¶
天地之道其猶鼓籥以虚為德自近及遠者也(後漢書/郎顗&KR0844;)¶
(傳/)¶
天地之間其猶橐籥乎虚而不屈動而愈出(老子/虚用)¶
水可析可合精無人也火因膏因薪神無我也(闗尹子/四符篇)¶
於穆無窮變無形像優游委縱如響之與景(淮南子/原道訓)¶
<pb:KR3k0045_WYG_001-34a>¶
在於小則忘於大在於中則忘於外在於上則忘於下¶
在於左則忘於右無所不充則無所不在是故貴虚者¶
毫末為宅也(淮南子/原道訓)¶
天無情於生死則不可以情而憾怨故暄然而春榮蕐¶
者不謝悽然而秋凋零者不憾(劉子/言苑)¶
太素之前幽清寂寞不可為象惟虚惟無蓋道之根也¶
(藝文類聚/天部上天)¶
　¶
<pb:KR3k0045_WYG_001-34b>¶
　¶
　¶
　¶
　¶
　¶
　¶
　¶
　喻林卷一¶
