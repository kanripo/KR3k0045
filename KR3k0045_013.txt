# -*- mode: mandoku-view; -*-
#+TITLE: 喻林
#+DATE: 2015-08-24 23:32:18.122970
#+PROPERTY: ID KR3k0045
#+PROPERTY: BASEEDITION WYG    
#+PROPERTY: JUAN 卷十三
<pb:KR3k0045_WYG_013-1a>¶
欽定四庫全書¶
　喻林卷十三　　　　　　明　徐元太　撰¶
　　人事門(十一/)¶
　　　見忌¶
江有汜(音/祀)之子歸不我以　江有渚之子歸不我與¶
江有沱(音/跎)之子歸不我過(音戈有詩國/風江  汜)¶
在人之右衆必害之(前漢書/霍光傳)¶
芳蘭既茂内懷憎惡(宋書武帝/中本紀)¶
<pb:KR3k0045_WYG_013-1b>¶
大鵬始欲舉燕雀何啾唧(北史王憲曾/孫王晧傳)¶
好女之色惡者之孽也公正之士衆人之痤也循乎道¶
之人汗邪之賊也(荀子/君道)¶
夫貴者即賤者惡之富者即貧者惡之智者即愚者惡¶
之(韓詩/外傳)¶
淑好之人戚施之所妒也賢智之士闒茸之所惡也(鹽/鐵)¶
(論非/鞅)¶
夫美女者醜婦之仇也盛徳之士亂世所疏也正直之¶
<pb:KR3k0045_WYG_013-2a>¶
行邪枉所憎也(説苑/尊賢)¶
東壁餘光數暗不明主母嫉妒亂我業事(焦氏易林/謙之屯)¶
故徳薄者惡聞美行政亂者惡聞治言此亡秦之所以¶
誅偶語而坑術士也今世俗之人自慢其親而憎人敬¶
之自簡其親而憎人愛之者不少也(潛夫論/賢難)¶
言已欲如雄鳩進其耿耿小節之誠信䜛人尚復分隔¶
蔽而障之况有鸞鳯之志當獲譖毁固其宜也(王逸註/楚辭九)¶
(歎/)¶
<pb:KR3k0045_WYG_013-2b>¶
言衆人所謗非傑異之士斯庸夫惡態之人也何則徳¶
高者不合於衆行異者不合於俗故爲犬之所吠衆人¶
之所訕也(王逸註楚/辭九章)¶
言犬羣而吠者怪非常之人而噪之也以言俗人羣聚¶
毁賢智者亦以其行度異故羣而謗也(王逸註楚/辭九章)¶
孟賁之尸人不刃者氣絶也死灰百斛人不沃者光滅¶
也動身章智顯光氣於世奮志敖黨立卓異於俗固常¶
通人所䜛嫉也(王充論衡/累害篇)¶
<pb:KR3k0045_WYG_013-3a>¶
絃者思折伯牙之指御者願摧王良之手何則欲專良¶
善之名惡彼之勝已也(王充論衡/累害篇)¶
動百行作萬事嫉妬之人隨而雲起枳棘鉤掛容體蠭¶
蠆之黨啄螫懷操(王充論衡/累害篇)¶
不清不見塵不髙不見危不廣不見削不盈不見虧(王/充)¶
(論衡目/紀篇)¶
體曲者忌繩墨之容夜裸者憎明燭之來(抱朴子外/篇擢才)¶
精鈍舛迹則凌遲者愧恨壯弱異科則扛鼎者見忌是¶
<pb:KR3k0045_WYG_013-3b>¶
以淮隂顯擢而庸𨽻悒懊以疾其超武安功髙而范睢¶
飾談以破其事(抱朴子外/篇博喻)¶
所競者細則利同而讐結善否殊塗則事異而妒生是¶
以嫫母宿瘤惡見西施之艶容商臣小白憎聞延州之¶
退耕(抱朴子外/篇博喻)¶
般旋之儀見憎於裸裾之鄉繩墨之匠獲忌於曲木之¶
肆貪婪饕餮者疾素絲之皎潔比周實繁者讐髙操之¶
孤立猶賈豎之惡同利醜女之害國色(抱朴子外/篇廣譬)¶
<pb:KR3k0045_WYG_013-4a>¶
箕踞之俗惡盤旋之容被髮之域憎章甫之飾故忠正¶
者見排於䜛勝之世雅人不容乎惡直之俗(抱朴子外/篇廣譬)¶
䜛嫉之人必好聞人惡惡聞人善妒才智之在已前¶
諅富貴之在其上猶喉中有噎吞之思入目上有翳決¶
之願去吞決之情深則萋斐之辭作故揚蛾眉者爲醜¶
女之所妒行貞潔者爲䜛邪之所嫉(劉子/傷䜛)¶
衆女嫉余之蛾眉兮謠諑謂余以善淫(文選屈原/離騷經)¶
妒佳冶之芬芳兮&KR1653;(謨/)母姣而自好雖有西施之美容¶
<pb:KR3k0045_WYG_013-4b>¶
兮䜛妒入以自代(補文選屈/原惜徃日)¶
揚蛾眉而見妬兮固醜女之情也曲木惡直繩兮亦小¶
人之誠也(廣文選劉子/駿遂初賦)¶
夫有髙人之行見非於世有獨知之明見怨於人(意林/商君)¶
懷蘭茞之芬芳兮妒被離而折之(楚辭劉/向怨思)¶
盖聞豔麗居身而以蛾眉入妒貞華炤物而以絶等見¶
猜是以班姬辭寵非無妖冶之色陽子寂寞豈乏炫曜¶
之才(藝文類聚雜/文部連珠)¶
<pb:KR3k0045_WYG_013-5a>¶
醜婦以明鏡爲害無所逃其陋(太平御覽/羽族部鳯)¶
　　　戒疑¶
初無決當敗則相推故謀無所成也其君臣之謀事如¶
此似欲行之人非於道徃而但坐謀逺近是用不得於¶
道里何以異乎謀而不行則於道不進言而無決則於¶
事不成(毛詩正/義小旻)¶
進謝羣龍自躍於千里退懷首鼠恒持於百心(陳書留/異傳)¶
癰疽破潰骨肉無絲髮之嫌自疑之臣皆保生全之福¶
<pb:KR3k0045_WYG_013-5b>¶
(魏志袁/紹傳註)¶
芒刺在背交㦸入頸上下相疑何由可久(北史王憲曾/孫王睎傳)¶
夫人之中虛也不得其所欲則疑得其所不欲則惑疑¶
惑載於中虛則荆棘生矣(子華子北/宫子仕)¶
百事成而一事疑道必廢三人行而一人惑議必格(子/華)¶
(子北宫/子仕)¶
人有亡鈇者意其鄰之子視其行步竊鈇也顔色竊鈇¶
也言語竊鈇也作動態度無爲而不竊鈇也俄而抇其¶
<pb:KR3k0045_WYG_013-6a>¶
谷而得其鈇他日復見其鄰人之子動作態度無似竊¶
鈇者(列子/説符)¶
使賢者爲之則與不肖者規之使智者慮之則與愚者¶
論之使修士行之則與汙邪之人疑之雖欲成立得乎¶
哉譬之是猶立直木而恐其景之枉也惑莫大焉(荀子/君道)¶
(篇/)¶
以束薪爲鬼以火烟爲氣以束薪爲鬼朅而走以火烟¶
爲氣殺豚烹狗先事如此不如其後(淮南子/説山訓)¶
<pb:KR3k0045_WYG_013-6b>¶
虐除善疑難爲攻醫(焦氏易林/艮之夬)¶
上九九疑無信控弧擬麋無測曰九疑無信終無所名¶
也(太𤣥經/第五疑)¶
以性制情者鮮矣我未見處岐路而不遲迴者(文中子/立命)¶
猶如&KR1393;善登木此獸性多疑慮常居山中忽聞其聲即¶
恐有人且來害之每豫上樹久之無人然敢後下須臾¶
又上如此非一故不決者稱猶豫焉(前漢書註/高后紀)¶
隴西俗謂犬子爲猶犬隨人行毎豫在前待人不得又¶
<pb:KR3k0045_WYG_013-7a>¶
來迎候故云猶豫也(前漢書註/髙后紀)¶
鹿馳走無顧六馬不能望其塵所以及者顧也(意林/尸子)¶
多疑少決譬執腐索以御奔馬(藝文類聚刑/法部刑法賦)¶
其心數轉如秤乍低乍仰(大明度無/極經潛入)¶
譬如羯羊鬭將前而更却汝爲欲持戒其事亦如是(法/苑)¶
(珠林卷/二十二)¶
譬如野干在於樹下風吹枝折墮其脊上即便閉目不¶
欲看樹捨棄而走到於露地乃至日暮亦不肯來遙見¶
<pb:KR3k0045_WYG_013-7b>¶
風吹大樹枝柯動揺上下便言喚我還來樹下愚痴弟¶
子亦復如是(法苑珠林/卷五十三)¶
夫婦二人向蒲桃酒瓮内欲取酒夫婦兩人乍見人影¶
二人相妒謂瓮内藏人二人相打生死不休時有道人¶
爲打破瓮酒盡了無二人意解知影懷愧(法苑珠林/卷五十三)¶
　　　戒泥¶
譬猶修隄以防川㤀淵丘之改易膠柱於昔弦忽宫商¶
之乖調(宋書袁/湛傳)¶
<pb:KR3k0045_WYG_013-8a>¶
子可謂扶繩而辨循刻而議(宋書顧/愷之傳)¶
殊塗而同歸者不得守其發輪之轍也(宋書夷蠻/天竺傳)¶
客所謂撫絃徽音未達燥濕變響張羅沮澤不覩鵠鴈¶
高飛(梁書任/昉傳)¶
夫居後而望前則爲前居前而望後則爲後而前後之¶
事猶如彼此彼呼此爲彼此呼彼爲彼彼此之名的居¶
誰處(陳書傳/縡傳)¶
夫瞀視者以黄爲赤以蒼爲𤣥吾乃今所謂皂白安知¶
<pb:KR3k0045_WYG_013-8b>¶
識者不以爲頳黄吾又安知天下之正色哉(亢倉子/全道篇)¶
目之所見不知其幾何或愛金或愛玉是執一色爲目¶
也耳之所聞不知其幾何或愛鍾或愛鼓是執一聲爲¶
耳也惟聖人不慕之不拒之不處之(關尹子/九藥)¶
夫六經先王之陳迹也豈其所以迹哉今子之所言猶¶
迹也夫迹履之所出而迹豈履哉(莊子/天運)¶
彼已盡矣而女求之以爲有是求馬於唐肆也(莊子田/子方)¶
右移於左則物一而變爲異類如鯤化爲鵬忠變爲逆¶
<pb:KR3k0045_WYG_013-9a>¶
存亡靡定禍福不居(公孫龍子/通變論註)¶
慎子有見於後無見於先老子有見於詘無見於信墨¶
子有見於齊無見於畸宋子有見於少無見於多有後¶
而無先則羣衆無門有詘而無信則貴賤不分有齊而¶
無畸則政令不施有少而無多則羣衆不化(荀子/天倫)¶
先王之言有其所爲小而世意之大者有其所爲大而¶
世意之小者未可必知也説在宋人之解書與梁人之¶
讀記也故先王有郢書而後世多燕説夫不適國事而¶
<pb:KR3k0045_WYG_013-9b>¶
謀先王皆歸取度者也(韓非子外/儲説左上)¶
鄭縣人乙子使其妻爲袴其妻問曰今袴何如夫曰象¶
吾故袴妻子因毁新令如故袴(韓非子外/儲説左上)¶
夫少者侍長者飲長者飲亦自飲也一曰魯人有自喜¶
者見長年飲酒不能釂則唾之亦効唾之一曰宋人有¶
少者亦欲効善見長者飲無餘非斟酒飲也而欲盡之¶
(韓非子外/儲説左上)¶
書曰紳之束之宋人有治者因重帶自紳束也人曰是¶
<pb:KR3k0045_WYG_013-10a>¶
何也對曰書言之固然書曰既雕既琢還歸其樸梁人¶
有治者動作言學舉事於文曰難之顧失其實人曰是¶
何也對曰書言之固然(韓非子外/儲説左上)¶
荆人欲襲宋使人先表澭水澭水暴益荆人弗知循表¶
而夜涉溺死者千有餘人軍驚而壞都舍嚮其先表之¶
時可導也今水已變而益多矣荆人尚猶循表而導之¶
此其所以敗也(吕氏春/秋察今)¶
楚人有涉江者其劍自舟中墜於水遽契其舟曰是吾¶
<pb:KR3k0045_WYG_013-10b>¶
劍之所從墜舟止從其所契者入水求之舟已行矣而¶
劍不行求劍若此不亦惑乎以此故法爲其國與此同¶
時已徙矣而法不徙以此爲治豈不難哉有過於江上¶
者見人方引嬰兒而欲投之江中嬰兒啼人問其故曰¶
此其父善游其父雖善游其子豈遽善游哉此任物亦¶
必悖矣(吕氏春/秋察今)¶
今夫王喬赤誦子吹嘔呼吸吐故納新遺形去智抱素¶
反真以遊𤣥冥上通雲天今欲學其道不得其養氣處¶
<pb:KR3k0045_WYG_013-11a>¶
神而放其一吐一吸時詘時伸其不能乘雲升霞亦明¶
矣五帝三王輕天下細萬物齊死生同變化抱大聖之¶
心以鏡萬物之情上與神明爲友下與造化爲人今欲¶
學其道不得其清明𤣥聖而守其法籍憲令其不能爲¶
治亦明矣故曰得十利劍不若得歐冶之巧得百走馬¶
不若得伯樂之數(淮南子/齊俗訓)¶
今之修干戚而笑钁揷是從牛非馬以徵笑羽也以此¶
應化無以異於彈一絃而㑹棘下(淮南子/齊俗訓)¶
<pb:KR3k0045_WYG_013-11b>¶
今握一君之法籍以非傳代之俗譬猶膠柱而調瑟也¶
(淮南子/齊俗訓)¶
越人學逺射參天而發適在五步之内不易儀也世已¶
變矣而守其故譬猶越人之射也(淮南子/説山訓)¶
以一世之度制治天下譬猶客之乘舟中流遺其劍遽¶
契其舟㧪暮薄而求之其不知物類亦甚矣(淮南子/説林訓)¶
中夏用箑快之至冬而不知去褰衣涉水至陵而不知¶
下未可以應變(淮南子/説林訓)¶
<pb:KR3k0045_WYG_013-12a>¶
隨古不革襲故不改是文質不變而椎車尚在也(鹽鐵論/遵道)¶
文學可令扶繩循刻非所論道術之外也(鹽鐵論/遵道)¶
文學竊周公之服有司竊周公之位文學桎梏於舊術有¶
司桎梏於財利(鹽鐡論/利議)¶
趙王遣使者之楚方鼓瑟而遣之誡之曰必如吾言使¶
者曰王之鼓瑟未嘗悲若此也王曰宫商固方調矣使¶
者曰調則何不書其柱耶王曰天有燥濕絃有緩急宫¶
商移徙不可知是以不書使者曰明君之使人也任之¶
<pb:KR3k0045_WYG_013-12b>¶
以事不制以辭遭吉則賀之凶則吊之今楚趙相去千¶
有餘里吉凶憂患不可豫知猶柱之不可書也(説苑/善説)¶
愚人有學逺射者參天而發已射五步之内又復參天¶
而發世以易矣不更其儀譬如愚人之學逺射(説苑/雜言)¶
或曰以徃聖人之法治將來譬猶膠柱而調瑟有諸曰¶
有之曰聖君少而庸君多如獨守仲尼之道是漆也(掦/子)¶
(先/知)¶
藥生非一地太白辭之呉鑄多非一工世稱楚棠溪温¶
<pb:KR3k0045_WYG_013-13a>¶
氣天下有路畏入南海(王充論衡/言毒篇)¶
本末皆弱棟已橈矣而守其常則是危而弗扶凶之道¶
也(周易畧/例卦畧)¶
盖因事託規隨時所急譬猶治病之方千百而針灸之¶
處無常却寒以温除熱以冷其於救死存身而已豈可¶
詣者逐一道如齊楚而不改路乎(抱朴子外/篇喻蔽)¶
可謂賴甲胄以完刃又兼之浮泳以射走之儀又望求¶
之於准的也(抱朴子外/篇逸民)¶
<pb:KR3k0045_WYG_013-13b>¶
夫蛣蜣之知非於轉丸而笑蛣蜣者乃以蘓合爲貴故¶
所同之知未可正據(郭子註莊/齊物論)¶
或者聞任馬之性乃謂放而不乗聞無爲之風遂云行¶
不如卧何其狂而不返哉(郭子註/莊馬蹄)¶
萬物萬形而以一劑割之則傷也(郭子註莊/徐無鬼)¶
矢飛水流各有常度爲物所激或旱或遠萬物變化烏¶
有常則乎(李善註文/選鵩賦)¶
有造蕭何之律於唐虞之世則誖矣有作叔孫通儀於¶
<pb:KR3k0045_WYG_013-14a>¶
夏殷之時則惑矣有建婁敬之䇿於成周之世則乖矣¶
有談范蔡之説於金張許史之門則狂矣(文選揚子/雲解嘲)¶
天徳平分而四時之名或異聖功一揆而皇王之稱不¶
同(藝文類聚帝王/部齊武帝議)¶
汝又焉得擇地而行趨歩商羽(廣文選阮嗣宗/大人先生傳)¶
是識春香之爲馥而不知秋蘭之亦芳也(藝文類聚人/部隱逸下弔)¶
有論戰陣之權於清廟之堂者狂矣陳俎豆之器於城¶
濮之墟者則悖矣(藝文類聚/人部嘲戯)¶
<pb:KR3k0045_WYG_013-14b>¶
所謂循軌常趨未能釋連環之結也(藝文類聚人/部質文論)¶
齊景公好馬命畫工圖而訪之殫百乗之價期年而不¶
得像過實也今使愛賢之君考古籍以求其人雖期百¶
年不可得也(太平御覽/獸部馬五)¶
水生於石未有居石而溺火生於木未有抱木而燋(太/平)¶
(御覽木/部木上)¶
伯樂令其子執馬經以求馬經年無有似者歸以告父¶
更令求之出見大蝦蟆謂其父曰得一馬畧與相同而¶
<pb:KR3k0045_WYG_013-15a>¶
不能具伯樂曰何也對曰其馬隆顙跌目但蹄不如累¶
麴爾伯樂笑曰此馬好跳躑不堪御也(埤雅品/物門馬)¶
蓼中之蟲豈知藍之甘乎人之域於一方何以異此(埤/雅)¶
(卉物/門藍)¶
徒知已指之爲指不知彼指之無殊(何氏語林文/學𢎞明集)¶
何必龍袞可襲而瓔珞難乘者哉(何氏語林文/學𢎞明集)¶
但聞嘈噆在耳迺曰不聾不知聲相即空與聾何異(道/徳)¶
(經註䟽/卷二)¶
<pb:KR3k0045_WYG_013-15b>¶
世有言曰干羽不足以釋圍鄉飲不足以息戰此事理¶
之當然者也(玉皇本/行集經)¶
猶如瞎牛食草偏逐所見(長阿含/經卷八)¶
譬如士夫膠著於手以執樹枝手即著樹不能得離所¶
以者何膠著手故(雜阿含經/卷十八)¶
譬如四輩鼠一者屋間鼠二者家中鼠三者野田鼠四¶
者圊溷中鼠屋間鼠不能居平地平地鼠不能居室間¶
野田中鼠不能居人家人家鼠不能居野田圊溷中鼠¶
<pb:KR3k0045_WYG_013-16a>¶
不能出圊溷中不知倉中饒榖故也(佛説四諦/經積八)¶
譬如鐵丸亦有輕重軟硬之異其鐵熱時體輕而軟其¶
鐵冷後體重而硬(大正句/王經上)¶
昔有一人䀻取二婦若近其一爲一所瞋不能裁㫁便¶
在二婦中間正身仰卧值天大雨屋舍淋漏水土俱下¶
墮其眼中以先有要不敢起避遂令二目俱失其明(百/喻)¶
(經卷/下)¶
昔摩羅國有一刹利得病極重必知定死誡勅二子我¶
<pb:KR3k0045_WYG_013-16b>¶
死之後善分財物二子隨教於其死後分作二分兄言¶
弟分不平爾時有一野老人言教汝分物使得平等現¶
所有物破作二分云何破之所謂衣裳中割作二分盤¶
瓶亦復中破作二分所有瓮𤬪亦破作二分錢亦破作¶
二分如是一切所有財物盡皆破之而作二分如是分¶
物人所嗤笑(百喻經/卷下)¶
此皆一國偏法非天下通制亦由寒鄉無絺綌之禮日¶
南絶旃裘之律(𢎞明集/十二)¶
<pb:KR3k0045_WYG_013-17a>¶
米糠在目則東西易位偏著分心則辭義舛惑(𢎞明集/難夷夏)¶
(論/)¶
何詎怏怏執吕以毁律(𢎞明集釋何/衡陽達性論)¶
棟宇易曾巢之居文字代結繩之制飲血茹毛之饌則¶
先用而未珍粒食火化之功雖後作而非弊亦如㓜噉¶
藜藿長餐粱肉少爲布衣老遇侯服豈得以藜藿先獲¶
謂勝粱肉之味侯服晩遇不如布衣之貴乎(法苑珠林/卷五十五)¶
　　　戒巧¶
<pb:KR3k0045_WYG_013-17b>¶
巧爲言語結構虛辭速相待合如笙中之簧聲相應和¶
(毛詩正/義巧言)¶
墨子爲木鳶三年而成蜚一日而敗弟子曰先生之巧¶
至能使木鳶飛墨子曰吾不如爲車輗者巧也用咫尺¶
之木不費一朝之事而引三十石之任致逺力多久於¶
歲數今我爲鳶三年成蜚一日而敗惠子聞之曰墨子¶
大巧巧爲輗拙爲鳶(韓非子外/儲説左)¶
夫其多能不若寡能其有辨不若無辨周鼎著倕而齕¶
<pb:KR3k0045_WYG_013-18a>¶
其指先王有以見大巧之不可為也(吕氏春/秋離謂)¶
昔者蒼頡作書而天雨粟鬼夜哭伯益作井而龍登𤣥雲¶
神棲崑崙能愈多而徳愈薄矣(淮南子/本經訓)¶
以巧鬭力者始於陽常卒於隂以慧治國者始於治常卒¶
於亂使水流下孰弗能治激而上之非巧不能(淮南子/詮言訓)¶
倕堯之巧工也以巧聞天下周家鑄鼎著倕於鼎使自齕¶
其指明不當大巧為也(吕氏春秋/離謂解)¶
觀夫蜘蛛之經絲以㒺飛蟲也人之用作安能過之任胸¶
<pb:KR3k0045_WYG_013-18b>¶
中之知舞權利之詐以取富夀之樂無古今之學蜘蛛之¶
類也(王充論衡/别通篇)¶
白猿肆巧由基撫弓應吁而號神有先中數如循環其妙¶
無窮(山海經南/山經圖讃)¶
巧者有為以傷神器之自成故無為者因其自生任其自¶
成萬物各得自為蜘蛛猶能結網則人人自有能矣無貴¶
於工倕也(郭子註/荘天下)¶
善用人者使能方者為方能圓者為圓各任其所能人¶
<pb:KR3k0045_WYG_013-19a>¶
安其性不責萬民以工倕之巧故衆技以不相能似拙¶
而天下自能則大巧矣用其自能是以規矩可棄而妙¶
匠之指可攦也(郭子註/莊胠篋)¶
世以任自然而不加巧者爲不善治也揉曲爲直厲駑¶
習驥(郭子註/莊馬蹄)¶
司馬云工巧而商賈起(莊子音義/徳充符)¶
道徳不爲智巧故能陶冶天地造化隂陽而天地不能¶
欺也天地不爲知巧故能含吐變化殺生羣類而萬物¶
<pb:KR3k0045_WYG_013-19b>¶
不能逃也(道徳經指/歸卷九)¶
嬰兒以不知益髙年以多事損由此觀之愚爲智巧之¶
形也智巧爲愚之影也無爲遂事之聲也遂事無爲之¶
響也智巧擾亂之羅也有爲敗事之網也(道徳經指/歸卷十二)¶
　　　色欲¶
何彼穠(音/濃)矣唐棣(音/第)之華　何彼穠矣華如桃李(詩國/風何)¶
(彼穠/矣)¶
爰采唐矣沬(音/妹)之鄉矣云誰之思美孟姜矣　爰采麥¶
<pb:KR3k0045_WYG_013-20a>¶
矣沬之北矣云誰之思美孟弋矣　爰采葑矣沬之東¶
矣云誰之思美孟庸矣(詩國風/桑中)¶
手如柔荑(音/啼)膚如凝脂領如蝤(音/囚)蠐(音/齊)齒如瓠(音/互)犀螓(音/秦)¶
首蛾眉巧笑倩兮美目盼(叶匹/見反)兮(詩國風/碩人)¶
有女同車顔如舜華(叶芳/無反)　有女同行(叶户/郎反)顔如舜英¶
(叶於良反詩國/風有女同車)¶
出其闉(音/因)闍(音/都)有女如荼(詩國風出/其東門)¶
彼君子女綢直如髮　彼君子女卷(音/權)髮如蠆(音瘥詩/小雅都)¶
<pb:KR3k0045_WYG_013-20b>¶
(人/士)¶
桑中刺奔也衛之公室淫亂男女相奔(毛詩/桑中)¶
鶉之奔奔刺衛宣姜也衛人以爲宣姜鶉鵲之不若也¶
(毛詩鶉/之奔奔)¶
蝃蝀止奔也衛文公能以道化其民淫奔之恥國人不¶
齒也(毛詩/蝃蝀)¶
月出刺好色也在位不好徳而説美色焉(毛詩/月出)¶
葛延蔓於谷中喻女在父母之家形體浸浸日長大也¶
<pb:KR3k0045_WYG_013-21a>¶
葉萋萋然喻其容色美盛也(鄭氏箋/詩葛覃)¶
於何采唐必沬之鄉猶言欲爲淫亂者必之衛之都惡¶
衛爲淫亂之主(鄭氏箋/詩桑中)¶
我視女之顔色美如茈芣之華然(鄭氏箋/詩東門)¶
言葛之漸長稍稍延蔓而移於谷中非直枝幹漸長維¶
葉則萋萋然茂盛以興后妃之生浸浸日大而長於父¶
母之家非直形體日大其容色又美盛(毛詩正/義葛覃)¶
言雄雉飛之時下上其音聲以怡悦雌雉以興宣公小¶
<pb:KR3k0045_WYG_013-21b>¶
大其言語以怡悦婦人(毛詩正/義雄雉)¶
人欲采唐菜於何采唐菜乎必之沬之鄉矣以興人欲淫¶
亂者於何處淫亂乎必之衛之都言沬鄉唐所生衛都¶
淫所主故也(毛詩正/義桑中)¶
言鶉則鶉自相隨奔奔然鵲則鵲自相隨疆疆然各有¶
常匹不亂其類今宣姜爲母頑則爲子而與之淫亂失¶
其常匹曾鶉鵲之不如矣(毛詩正義/鶉之奔奔)¶
吁嗟鳩兮無得非時食椹吁嗟女兮無得非禮與士(毛/詩)¶
<pb:KR3k0045_WYG_013-22a>¶
(正義/氓六)¶
桑之未落之時其葉則沃沃然盛以興已色未衰之時¶
其貌亦灼灼然美(毛詩正/義氓六)¶
諸侯不下漁色故君子遠色以爲民紀(禮記/坊記)¶
夫爲寄豭殺之無罪(史記秦始/皇本紀)¶
縱輕軀以迅赴若孤鵠之失羣振華𬒮以逶迤若遊龍¶
之登雲(後漢書/邉讓傳)¶
振弱支而紆繞兮若緑繁之垂幹忽飄颻以輕逝兮似¶
<pb:KR3k0045_WYG_013-22b>¶
鸞飛於天漢(後漢書/邉譲傳)¶
目傾心惑夏姬在側申公顛倒巫臣亂國(焦氏易林/隨之履)¶
次三沈于美失貞矢測曰沈于美作聾盲也(太𤣥經/第五沈)¶
是二姬之事寡人若影之附於形也今寡人之出不謀¶
二姬以寡人是懟遂哀歌而死是寡人若行隂雪中而¶
不覺形影之離也(天禄閣外/史愛憎)¶
北辰言不移也𤣥龍喻美女也言棄彼北辰之心而問¶
此𤣥龍之色譏好色而不好徳(李善註文選陸士/龍爲彦先贈婦詩)¶
<pb:KR3k0045_WYG_013-23a>¶
初光武適新野聞隂后美心悦之後至長安見執金吾¶
甚盛因歎曰仕宦當作執金吾娶妻當得隂麗華(藝文/類聚)¶
(人部/言志)¶
煌煌曄曄奪人目精爛兮若列星(藝文類聚靈/異部神賦)¶
其始來也曜乎若白日初出照屋梁其少進也皎如日¶
月舒其光(藝文類聚靈/異部神賦)¶
忽兮改容婉若遊龍乘雲翔(藝文類聚靈/異部神賦)¶
曄乎如華温乎如瑩(藝文類聚靈/異部神賦)¶
<pb:KR3k0045_WYG_013-23b>¶
被華藻之可好若翡翠之奮翼(藝文類聚靈/異部神賦)¶
望余帷而延視若流波之將瀾(藝文類聚靈/異部神賦)¶
其形也翩若驚鴻婉若遊龍榮曜秋菊華茂春松髣髴¶
兮若輕雲之蔽月飄颻兮若流風之迴雪遠而望之皎¶
若太陽升朝霞迫而察之灼若芙蕖出緑波(藝文類聚/靈異部神)¶
(賦/)¶
其在近也若神龍彩鱗翼將舉其既遠也若披雲掃漢¶
見織女(太平御覽人/事部美婦人)¶
<pb:KR3k0045_WYG_013-24a>¶
衆生欣愛聲色情染極深如饑人享大牢之饌悦美之¶
甚又如春日登臺眺望林野暢適其心(道徳經註/疏卷二)¶
恣則裂身之車淫爲破年之斧(漢武帝/内傳)¶
且淫欲頗恣如飲鹹水多飲多渇唯死而已何有厭足¶
(靈寶通/㣲經)¶
色欲劇於渇小忍差可度何爲進鹹水水鹹益渇固子¶
能善解渇當飲天甘露甘露香且薰通體皆流布(靈寳通/微經)¶
愚癡嬰兒爲欲所盲爲欲所繫爲欲所使爲欲所迷恒¶
<pb:KR3k0045_WYG_013-24b>¶
順欲心而爲僮僕常隨欲轉如犢逐母(大方廣佛華/嚴經巻十七)¶
被諸女色昏醉其心猶如嬰孩無有自性亦如素衣易¶
受染色爲欲所溺不能得出如糞中蟲樂著糞處如穢¶
弊猪不淨嚴身(大方廣佛華/嚴經卷十七)¶
如執利刀自害其身(蘓婆呼童/子經卷下)¶
見諸妙色則發過去愛欲之心譬如濕地雨易成泥(本/縁)¶
(經龍/品)¶
譬如畫師作婦女像還自愛著(三昧法門/經卷上)¶
<pb:KR3k0045_WYG_013-25a>¶
如毛繩縳人㫁膚截骨(大智度/論卷五)¶
桎梏枷鏁閇繫囹圄雖曰難解是猶易開女鏁繫人染¶
固根深無智没之難可得脱衆病之中女病最重(大智/度論)¶
(卷十/四)¶
執劍向敵是猶可勝女賊害人是不可禁蚖虵含毒猶¶
可手捉女情惑人是不可觸(大智度論/卷十四)¶
有王名曰光明乘調順象出行遊觀前後導從歌舞唱¶
妓徃到山所嶮難之處王所乗象遙見牸象欲心熾盛¶
<pb:KR3k0045_WYG_013-25b>¶
哮吼狂逸如風吹雲欲徃奔走不避岨嶮時調象師種¶
種鈎斵不能令住時光明王甚大驚怖象師白王更無¶
餘方唯當攀樹王聞是語以手攀樹象即奔走逐於牸¶
象時王瞋忿而作是言汝先言象調順可乗云何以此¶
狂象而欺於我象師合掌而白王言如此狂逸非我所¶
調王語之曰爲是何過非汝所調彼即白王象有貪欲¶
以病其心非我所治大王當知如此之病杖捶鈎斵所¶
不能治貪欲壞心亦復如是(大莊嚴經/論卷九)¶
<pb:KR3k0045_WYG_013-26a>¶
女人之相其言如蜜而其心如毒譬如停淵澄鏡而蛟¶
龍居之金山寶窟而師子處之當知此害不可暫近(法/苑)¶
(珠林卷/七十五)¶
室家不和婦人之由毁宗敗族婦人之罪實是隂賊滅¶
人慧明亦是獵圍尠得出者譬如髙羅羣鳥落之不能¶
奮飛又如宻網衆魚投之刳腸俎几亦如暗坑無目投¶
之如蛾赴火是以智者知而遠之不受其害惡而穢之¶
不爲此物之所惑也(法苑珠林/卷七十五)¶
<pb:KR3k0045_WYG_013-26b>¶
　¶
　¶
　¶
　¶
　¶
　¶
　¶
　喻林卷十三¶
