# -*- mode: mandoku-view; -*-
#+TITLE: 喻林
#+DATE: 2015-08-24 23:32:19.268656
#+PROPERTY: ID KR3k0045
#+PROPERTY: BASEEDITION WYG    
#+PROPERTY: JUAN 卷六十七
<pb:KR3k0045_WYG_067-1a>¶
欽定四庫全書¶
　喻林巻六十七　　　　　明　徐元太　撰¶
　　君道門(七/)¶
　　　任人¶
臣作朕股肱耳目(書益/稷)¶
人惟求舊器非求舊惟新(書盤/庚上)¶
股肱惟人良臣惟聖(書説/命下)¶
今命爾予翼作股肱心膂(書君/牙)¶
<pb:KR3k0045_WYG_067-1b>¶
法人惟重老重老惟寳(汲冢周書/大匡解)¶
譬若衆畋常扶予險乃而予于濟(汲冡周書/皇門解)¶
終其永懐又窘隂雨其車既載(音/在)乃棄爾輔載(如/字)輸爾¶
載(音/在)將伯助予(詩小雅/正月)¶
他山逺國之石取而得之可以為錯物之用興異國沈¶
滯之賢任而官之可以為理國之政國家得賢匡輔以¶
成治猶寳玉得石錯琢以成器(毛詩正/義鶴鳴)¶
商人留輔顧僕之故終用踰度陷絶之險汝商人何得¶
<pb:KR3k0045_WYG_067-2a>¶
曾不以是輔僕為意乎喻王用賢禮相之故終用是得¶
濟免禍害之難汝何得曾不以是賢相為意乎(毛詩正/義正月)¶
言此商人載大車當無棄爾之車輔益於爾之輪輻以¶
喻王之治天下當無棄爾之賢佐益於爾之國事也(毛/詩)¶
(正義/正月)¶
商人既不棄輔又數顧念爾將車之僕汝能若是則輔¶
益車輻僕能勤御則得不隳敗爾之車載以喻王既不¶
棄賢又善禮遇爾執政之相王能如此用賢益於國家¶
<pb:KR3k0045_WYG_067-2b>¶
相能幹職則得不傾覆爾之王業(毛詩正/義正月)¶
今有璞玉於此雖萬鎰必使玉人彫琢之至於治國家¶
則曰姑舍女所學而從我則何以異於教玉人彫琢玉¶
哉(孟子梁/惠王下)¶
教人治玉不得其道則玉不得美好教人治國不以其¶
道則何由能治乎(趙氏註孟/梁惠王下)¶
御四馬者執六轡御天下者正六官(孔子家/語執轡)¶
山月升騰聖人以命相統治(三墳/形墳)¶
<pb:KR3k0045_WYG_067-3a>¶
有非常之功必待非常之人故馬或奔踶而致千里士¶
或有負俗之累而立功名夫泛駕之馬跅弛之士亦在¶
御之而已(前漢書/武帝紀)¶
傳曰以賢難得之故因曰事不待賢以食難得之故而¶
曰飽不待食惑之甚者也(前漢書/匡衡傳)¶
謂其鷹犬之才爪牙可任(後漢書袁/紹列傳)¶
昔騏驥之於吳阪可謂困矣及其伯樂相之孫郵御之¶
形體不勞而坐取千里葢伯樂善御馬明君善御臣伯¶
<pb:KR3k0045_WYG_067-3b>¶
樂馳千里明君致太平誠任賢使能之明效也(魏志任/城王傳)¶
飛龍御天故資雲雨之勢帝王興運必俟股肱之力(晉/書)¶
(王導/列傳)¶
夫嵩岱配極則乾道增輝藩嶽作屏則帝王成務(宋書/武帝)¶
(中本/紀)¶
聖不獨明而治鼎不單足而立是以熒火之光猶增日¶
月之曜(魏書安同/子原傳)¶
惟時三事若三階之在天惟兹四輔若四時之成歲(周/書)¶
<pb:KR3k0045_WYG_067-4a>¶
(蘇綽/傳)¶
凡厥在位譬諸股肱若濟巨川義同舟檝(北史隋/本紀下)¶
天道不言功成四序聖皇垂拱任在百司(隋書元/壽傳)¶
寡人之有仲父也猶飛鴻之有羽翼也若濟大水有舟¶
楫也(管子/霸形)¶
夫管仲民之父母也將欲治其子不可棄其父母(管子/小匡)¶
與驥逐走即人不勝驥託於車上即驥不勝人故善用¶
道者乗人之資以立功以其所能託其所不能也(文子/上仁)¶
<pb:KR3k0045_WYG_067-4b>¶
與馬逐走筋絶不能及也上車攝轡馬服衡下伯樂相¶
之王良御之明主乗之無御相之勞而致千里善乗人¶
之資也(文子/上仁)¶
先王置士也舉賢用能無阿於世仁人居左忠臣居前¶
義臣居右聖人居後左法仁則春生殖前法忠則夏功¶
立右法義則秋成熟後法聖則冬閉藏先王用之髙而¶
不墜安而不亡此萬物之本&KR3305;天地之門戸道德之益¶
也(鶡冠子/道端)¶
<pb:KR3k0045_WYG_067-5a>¶
鄧析謂伯豐子曰汝知養養之義乎受人養而不能自¶
養者犬豕之類也養物而物為我用者人之力也使汝¶
之徒食而飽衣而息執政之功也長㓜羣聚而為牢籍¶
庖厨之物奚異犬豕之類乎伯豐子不應伯豐子之從¶
者越次而進曰大夫不聞齊魯之多機乎有善治土木¶
者有善治金革者有善治聲樂者有善治書數者有善¶
治軍旅者有善治宗廟者羣才備也而無相位者無能¶
相使者而位之者無知使之者無能而知之與能為之¶
<pb:KR3k0045_WYG_067-5b>¶
使焉執政者乃吾之所使子奚矜焉(列子/仲尼)¶
古者之置正長也將以治民也譬之若絲縷之有紀而¶
&KR1577;罟之有綱也將以運役天下淫暴而一同其義也(墨/子)¶
夫聖人不自用其聰明思慮而任之天下故明者為之¶
視聰者為之聴智者為之謀若雲從龍風從虎霈然而¶
莫之禦(鬼谷子/符言註)¶
一曰長目二曰飛耳三曰樹明(鬼谷子/符言)¶
立天子以為天下非立天下以為天子也立國君以為¶
<pb:KR3k0045_WYG_067-6a>¶
國非立國以為君也立官長以為官非立官以為官長¶
也(慎子/威德)¶
便嬖左右者人主之所以窺逺收衆之門戸牖嚮也不¶
可不早具也(荀子/君道)¶
人主不可以獨也卿相輔佐人主之基杖也不可不早¶
具也(荀子/君道)¶
天下國有俊士世有賢人迷者不問路溺者不問遂亡¶
人好獨(荀子/大略)¶
<pb:KR3k0045_WYG_067-6b>¶
人主者以官人為能者也匹夫者以自能為能者也人¶
主得使人為之匹夫則無所移之百畝一守事業窮無¶
所移之也今以一人兼聴天下日有餘而治不足者使¶
人為之也(荀子/王霸)¶
大有天下小有一國必自為之然後可則勞苦耗悴莫¶
甚焉如是則雖臧獲不肯與天子易勢業(荀子王/霸篇)¶
揺木者一一攝其葉則勞而不徧左右拊其本而葉徧¶
揺矣臨淵而揺木鳥驚而髙魚恐而下善張網者引其¶
<pb:KR3k0045_WYG_067-7a>¶
綱若一一攝萬目而後得則是勞而難引其綱而魚已¶
囊矣故吏者民之本綱者也故聖人治吏不治民(韓非/子外)¶
(儲説/右)¶
欲成方圓而隨於規矩則萬事之功形矣而萬物莫不¶
有規矩議言之士計㑹規矩也聖人盡隨於萬物之規¶
矩故曰不敢為天下先(韓非子/解老)¶
立官者以全生也今世之惑主多官而反以害生則失¶
所為立之矣譬之若修兵者以備冦也今修兵而反以¶
<pb:KR3k0045_WYG_067-7b>¶
自攻則亦失所為修之矣(吕氏春/秋本生)¶
今五音之無不應也其分審也宫徵商羽角各處其處¶
音皆調均不可以相違此所以不受也賢主之立官有¶
似於此百官各處其職治其事以待主主無不安矣(吕/氏)¶
(春秋/圜道)¶
凡為善難任善易奚以知之人與驥俱走則人不勝驥¶
矣居於車上而任驥則驥不勝人矣人主好治人官之¶
事則是與驥俱走也必多所不及矣夫人主亦有居車¶
<pb:KR3k0045_WYG_067-8a>¶
無去車則衆善皆盡力竭能矣(吕氏春/秋審分)¶
祓篲日用而不藏於篋故用則衰動則暗作則倦衰暗¶
倦三者非君道也大橈作甲子黔如作虜首容成作厯¶
羲和作占日尚儀作占月后益作占歲胡曹作衣夷羿¶
作弓祝融作市儀狄作酒髙元作室虞姁作舟伯益作¶
井赤翼作臼乗雅作駕寒衰作御王氷作服牛史皇作¶
圖巫彭作毉巫咸作筮此二十官者聖人之所以治天¶
下也聖王不能二十官之事然而使二十官盡其巧畢¶
<pb:KR3k0045_WYG_067-8b>¶
其能聖王在上故也聖王之所不能也所以能之也所¶
不知也所以知之也養其神修其德而化矣豈必勞形¶
愁弊耳目哉是故聖王之德融乎若月之始出極燭六¶
合而無所窮屈昭乎若日之光變化萬物而無所不行¶
神合乎太一生無所屈而意不可障精通乎鬼神深㣲¶
𤣥妙而莫見其形(吕氏春/秋勿躬)¶
趙襄子之時以任登為中牟令上計言於襄子曰中牟¶
有士曰膽胥已請見之襄子見而以為中大夫相國曰¶
<pb:KR3k0045_WYG_067-9a>¶
意者君耳而未之目耶為中大夫若此其易也非晉國¶
之故襄子曰吾舉登也已耳而目之矣登所舉吾又耳¶
而目之是耳目人終無已也遂不復問而以為中大夫¶
襄子何為任人則賢者畢力人主之患必在任人而不¶
能用之用之而與不知者議之也(吕氏春/秋知度)¶
夫馬者伯樂相之造父御之賢主乗之一日千里無御¶
相之勞而有其功則知所乗矣今召客者酒酣歌舞鼓¶
瑟吹竽明日不拜樂己者而拜主人主人使之也先王¶
<pb:KR3k0045_WYG_067-9b>¶
之立功名有似於此使衆能與衆賢功名大立於世不¶
予佐之者而予其主使之也譬之若為宫室必任巧匠¶
奚故曰匠不巧則宫室不善夫國重務也其不善也豈¶
特宫室哉巧匠為宫室為圓必以規為方必以矩為平¶
直必以凖繩功己就不知規矩繩墨而賞匠巧匠之宫¶
室已成不知巧匠而皆曰善此某君某王之宫室也此¶
不可不察也棗棘之有裘狐之有也食棘之棗衣狐之¶
皮先王固用非其有而已有之(吕氏春/秋分職)¶
<pb:KR3k0045_WYG_067-10a>¶
夫據除而窺井底雖達視猶不能見其睛借明於鑑以¶
照之則寸分可得而察也是故明王之耳目不勞精神¶
不竭物至而觀其象事來而應其化(淮南子/主術訓)¶
目所見不過十里而欲遍照海内之民哀樂弗能給也¶
無天下之委財而欲遍贍萬民利不能足也(淮南子/濟俗訓)¶
昔堯之佐九人舜之佐七人武王之佐五人堯舜武王¶
於九七五者不能一事焉然而垂拱受成功焉善乗人¶
之賢也故人與驥逐走則不勝驥託於車上則驥不能¶
<pb:KR3k0045_WYG_067-10b>¶
勝(淮南子/道應訓)¶
匹夫百畮一守不遑啟處無所移之也以一人兼聽天¶
下日有餘而治不足使人為之也處尊位者如尸守官¶
者如祝宰尸雖能剥狗燒彘弗為也弗能無虧俎豆之¶
列次黍稷之先後雖知弗教也弗能無害也不能祝者¶
不可以為祝無害於為尸不能御者不可以為僕無害¶
於為佐故位愈尊而身愈佚身愈大而事愈少譬如張¶
琴小絃雖急大絃必緩(淮南子/詮言訓)¶
<pb:KR3k0045_WYG_067-11a>¶
凡用人之道若以燧取火疏之則不得數之則弗中正¶
在疏數之間(淮南子/説林訓)¶
夫載重而馬羸雜造父不能以致逺車輕馬良雖中工¶
可使追速是故聖人舉事也豈能拂道里之數詭自然¶
之性以曲為直以屈為伸哉未嘗不因其資而用之也¶
(淮南子/主術訓)¶
治身者以積精為寳治國者以積賢為道身以心為本¶
國以君為主精積於其本則血氣相承受賢積於其主¶
<pb:KR3k0045_WYG_067-11b>¶
則上下相制使使血氣相承受則形體無所苦上下相¶
制使則百官各得其所形體無所背然後身可得而安¶
也百官各得其所然後國可得而守也(春秋繁露/通國身)¶
藍有青而絲假之青於藍地有黄而絲假之黄於地藍¶
青地黄猶可假也仁義之事不可假乎哉東海之魚名¶
曰鰈比目而行不相得不能達北方有獸名曰婁更食¶
而更視不相得不能飽南方有鳥名曰鶼比翼而飛不¶
相得不能舉西方有獸名曰蹷前足鼠後足兎得甘草¶
<pb:KR3k0045_WYG_067-12a>¶
必銜以遺蛩蛩距虚其性非能蛩蛩距虚將為假之故¶
也夫鳥獸魚猶相假而况萬乗之主而獨不知假此天¶
下英雄俊士與之為伍則豈不病哉故曰以明扶明則¶
昇於天以明扶闇則歸其人兩瞽相扶不傷墻木不陷¶
井穽則其幸也(韓詩/外傳)¶
人主之疾十有二發非有賢醫莫能治也何謂十二發¶
痿蹶逆脹滿支膈肓煩喘痺風此之曰十二發賢醫治¶
之何曰省事輕刑則痿不作無使小民饑寒則蹶不作¶
<pb:KR3k0045_WYG_067-12b>¶
無令財貨上流則逆不作無令倉廩積腐則脹不作無¶
使府庫充實則滿不作無使羣臣縱恣則支不作無使¶
下情不上通則膈不作上材恤下則肓不作法令奉行¶
則煩不作無使下怨則喘不作無使賢伏匿則痺不作¶
無使百姓歌吟誹謗則風不作夫重臣羣下者人主之¶
心腹支體也心腹支體無疾則人主無疾矣故非有賢¶
醫莫能治也人皆有此十二疾而不用賢醫則國非其¶
國也(韓詩/外傳)¶
<pb:KR3k0045_WYG_067-13a>¶
先君能以人之長續其短以人之厚補其薄是以辭令¶
窮逺而不逆兵加於有罪而不頓(説苑/君道)¶
宓子賤治單父彈鳴琴身不下堂而單父治巫馬期亦¶
治單父以星出以星入日夜不處以身親之而單父亦¶
治巫馬期問其故於宓子賤宓子賤曰我之謂任人子¶
之謂任力任力者固勞任人者固佚人曰宓子賤則君¶
子矣佚四肢全耳目平心氣而百官治任其數而已矣¶
巫馬期則不然弊性事情勞煩教詔雖治猶未至也(説/苑)¶
<pb:KR3k0045_WYG_067-13b>¶
(政理/)¶
髙樓無柱顛僵不久紂失三仁身死牧野(焦氏易林/家人之升)¶
執斧破薪使媒求婦(焦氏易林/家人之漸)¶
上九崔嵬不崩賴彼峽(於兩/切)崥(方爾/切)測曰崔嵬不崩羣¶
士橿(僵/)橿(太𤣥經/第一增)¶
上九與荼有守辭于盧首不殆測曰與荼有守故愈新¶
也(太𤣥經/第五守)¶
次五割其股肱喪其服馬測曰割其股肱亡大臣也(太/𤣥)¶
<pb:KR3k0045_WYG_067-14a>¶
(經第/六割)¶
是故養壽之士先病服藥養世之君先亂任賢是以身¶
常安而國永永也(潜夫論/思賢)¶
君以臣為基然後髙能可崇也馬肥然後逺能可致也¶
人君不務此而欲致太平此猶薄趾而望髙墻驥瘠而¶
責逺道其不可得也必矣(潜夫論/班禄)¶
輔之於人猶杖之扶疾也人有病須杖而行(王充論衡/問孔篇)¶
故疾步累趨未若託乗乎逸足尋飛逐走未若假伎乎¶
<pb:KR3k0045_WYG_067-14b>¶
鷹犬(抱朴子外/篇任能)¶
騁逸策迅者雖遺景而不勞因風凌波者雖濟危而不¶
傾是以元凱分職而則天之勲就伊吕既任而革命之¶
功成(抱朴子外/篇博喻)¶
能任賢自輔猶髙峻之山賴峽崥也(太𤣥經第/一增解)¶
崔嵬當崩而不崩者以用疆足之故也髙位之君而不¶
危者以有賢輔之臣也(太𤣥經第/一增解)¶
鳴者律之所生言者法之所出法律皆衆人所為聖人¶
<pb:KR3k0045_WYG_067-15a>¶
就用之故無不當而未之嘗言未之嘗為也(郭子註/莊寓言)¶
工匠之利利斧猶明君之利利賢也匠非斧無以展其¶
巧君非賢臣無與共其治(太𤣥經第/三斷解)¶
雷當託雲猶君之託臣也二世不恤天下人有畔心象¶
獨號令而無臣也(前漢書註/楚元王傳)¶
網之有綱紀猶君之有股肱也綱紀張則網目正股肱¶
良則庶事康(揚子法言/註先知篇)¶
周書陰符曰四輔不存若濟河無舟矣(李善註文/選思𤣥賦)¶
<pb:KR3k0045_WYG_067-15b>¶
譬猶芟刈股肱獨任胸腹浮舟江海捐棄楫櫂觀者為¶
之寒心(文選曹元/首六代論)¶
五行錯而致用四時違而成歲是以百官恪居以赴八¶
音之離明君執契以要克諧之㑹(文選陸士/衡演連珠)¶
輶車運在輪飛骨須六翮(文選任彦升/讓吏部表註)¶
通壤引川則溺者安任賢用能則亂者理(文選任彦/升薦士表)¶
振鷺雖飛非六翮無以翔四海帝王雖賢非良臣無以¶
濟天下(廣文選王仲/宣倣連珠)¶
<pb:KR3k0045_WYG_067-16a>¶
良匠度其材而成大厦明主器其士而建功業(廣文選/班固連)¶
(珠/)¶
鸞鳳養六翮以凌雲帝王乗英雄以濟民(廣文選班/固連珠)¶
一目視則不明一耳聽則不聰一足少則不行選賢自¶
代上下各得其所(意林太/公金匱)¶
天道不言資寒暑而成歲宸居垂拱寄守宰以宣風(藝/文)¶
(類聚治政/部薦舉表)¶
翼德扶耆捨杖焉資輔相天地匪賢而誰(藝文類聚服/飾部杖銘)¶
<pb:KR3k0045_WYG_067-16b>¶
逢蒙雖巧必得良弓賢主雖智亦待英雄(藝文類聚人/部鑒誡詩)¶
堯分四岳是以望秩山川舜命九官是以光華日月(文/苑)¶
(英華庾信藩/王讓官表)¶
鳳有翼龍有鱗君不獨興必須良臣(初學記帝王部/總叙帝王註)¶
舜嘗駕五龍以騰唐衢武嘗服九駮以馳文塗此上御¶
也(太平御覽皇王/部帝舜有虞氏)¶
漢祖驂三龍而乗雲路振長策而驅天下(玉海官/制人物)¶
　　　器使¶
<pb:KR3k0045_WYG_067-17a>¶
采葑采菲無以下體(詩國風/谷風)¶
瘖聾跛躃斷者侏儒百工各以其器食之(禮記/王制)¶
墨者使守門劓者使守關宫者使守内刖者使守囿髠¶
者使守積(周禮秋/官掌戮)¶
楚昭王使由于城麇復命子西問髙厚焉弗知子西曰¶
不能如辭城不知髙厚小大何知對曰固辭不能子使¶
余也人各有能有不能王遇盗於雲中余受其戈其所¶
猶在袒而視之背曰此余所能也脾洩之事余亦弗能¶
<pb:KR3k0045_WYG_067-17b>¶
也(左傳定/公五年)¶
夫聖人之作樂不可以自娛也所以觀得失之效者也¶
故聖人不取備於一人必從八能之士故撞鍾者當知¶
鍾擊鼓者當知鼓吹管者當知管吹竽者當知竽擊磬¶
者當知磬鼓琴者當知琴(後漢書志/禮儀中註)¶
為天下宰匠欲大收物之力而不量才節任隨器付業¶
(蜀志馬/良傳註)¶
物各有所施榱椽之材不合以為藩落也(晉書褚/裒傳)¶
<pb:KR3k0045_WYG_067-18a>¶
夫興化之要在於官人才非一流職有不同譬諸林木¶
洪纎枉直各有攸施(晉書傅/咸傳)¶
人各有能有不能譬繒中之好莫過錦錦不可以為幍¶
榖中之美莫過稻稻不可以為齎是以聖王使人必先¶
以器茍非周材何能悉長(晉書袁/甫傳)¶
鳬鶴從方所憂去矣(宋書孔/覬傳)¶
便當隨彼方圓飾之矩矱(陳書後/主紀)¶
大夏云構非一木之枝帝王之功非一士之略長短殊¶
<pb:KR3k0045_WYG_067-18b>¶
用大小異宜㮞棁棟梁莫可棄也(隋書李/諤列傳)¶
重而後損之是不知任也輕而後益之是不知器也不¶
知任不知器不可謂之有道(管子/立政)¶
地不同生而任之以一種責其俱生不可得人不同能¶
而任之以一事不可責徧成責焉無已智者有不能給¶
求焉無饜天地有不能贍也(晏子春/秋問上)¶
任人之長不强其短任人之工不强其拙(晏子/問上)¶
奔蜂不能化藿蠋越雞不能伏鵠卵魯雞固能矣雞之¶
<pb:KR3k0045_WYG_067-19a>¶
與雞其德非不同也有能與不能者其才固有巨小也¶
(莊子庚/桑楚)¶
是不能治百人者使處乎千人之官不能治千人者使¶
處乎萬人之官(墨子尚/賢中)¶
聖人之用士也各因其材而用之無所去取也齊王以¶
所好求士亦如守白命馬豈得士乎(公孫龍子/跡府註)¶
使輕貨者出費則費可全使輕難者據危則危可安使¶
達數者立功則功可成總三材而用之可以光耀千里¶
<pb:KR3k0045_WYG_067-19b>¶
豈徒十二乗而已(鬼谷子/謀篇註)¶
使雞司夜令狸執鼠皆用其能上乃無事(韓非子/揚權)¶
世之所不足者理義也所有餘者妄茍也民之情貴所¶
不足賤所有餘故布衣人臣之行潔白清廉中繩愈窮¶
愈榮雖死天下愈髙之所不足也然而以理義斵削神¶
農黄帝猶有可非微獨舜湯飛兎要褭古之駿馬也材¶
猶有短故以繩墨取木則宫室不成矣(吕氏春/秋離俗)¶
夫華騮騄耳一日而至千里然其使之搏兎不如豺狼¶
<pb:KR3k0045_WYG_067-20a>¶
伎能殊也鴟夜撮蚤蚊察分秋毫晝日顛越不能見丘¶
山形性詭也夫螣蛇游霧而動應龍乗雲而舉猿得木¶
而捷魚得水而騖故古之為車也漆者不畫鑿者不斵¶
工無二伎士不兼官各守其職不得相姦人得其宜物¶
得其安是以器械不苦而職事不嫚(淮南子/主術訓)¶
今人之才或欲平九州幷方外存危國繼絶世志在直¶
道正邦决煩理拏而乃責之以閨閣之禮隩窔之間或¶
佞巧小具諂進愉説隨鄉曲之俗卑下衆人之耳目而¶
<pb:KR3k0045_WYG_067-20b>¶
乃任之以天下之權治亂之機是猶以斧&KR1524;毛以刃抵¶
木也皆失其宜矣(淮南子/主術訓)¶
賢主之用人也猶巧工之制木也大者以為舟航柱樑¶
小者以為楫楔修者以為櫚欀短者以為侏儒枅櫨無¶
大小修短各得其所宜規矩方圓各有所施天下之物¶
莫凶於雞毒然而良醫槖而藏之有所用也是故林莽¶
之材猶無可棄者而况人乎鹿之上山獐不能跂也及¶
其下牧竪能追之才有所修短也是故有大略者不可¶
<pb:KR3k0045_WYG_067-21a>¶
責以無巧有小智者不可任以大功人有其才物有其¶
形有任一而太重或任百而尚輕譬猶狸之不可使搏¶
牛虎之不可使搏鼠也(淮南子/主術訓)¶
聾者可令嗺䈥而不可使有聞也瘖者可使守圍而不¶
可使言也形有所不周而能有所不容也(淮南子/主術訓)¶
天雄烏喙藥之凶毒也良醫以活人侏儒瞽師人之困¶
懟者也人主以備樂是故聖人制其剟材無所不用矣¶
(淮南子/繆稱訓)¶
<pb:KR3k0045_WYG_067-21b>¶
夫待騕褭飛兎而駕之則世莫乗車待西施毛嬙而為¶
配則終身不家矣然非待古之英俊而人自足者因所¶
有而並用之夫騏驥千里一日而通駑馬十舍旬亦至¶
之(淮南子/齊俗訓)¶
伊尹之興王功也修脛者使之踏钁强脊者使之負土¶
眇者使之准傴者使之塗各有所宜而人性齊矣胡人¶
便於馬越人便於舟異形殊類易事而悖失處而賤得¶
勢而貴聖人總而用之其數一也(淮南子/齊俗訓)¶
<pb:KR3k0045_WYG_067-22a>¶
勇者可令進鬬而不可令持牢重者可令埴固而不可¶
令凌敵貪者可令進取而不可令守職廉者可令守分¶
而不可令進取信者可令持約而不可令應變五者相¶
反聖人兼用而材使之夫天地不包一物隂陽不生一¶
類海不讓水潦以成其大山不讓土石以成其髙夫守¶
一隅而遺萬方取一物而棄其餘則所得者鮮而所治¶
者淺矣(淮南子/泰族訓)¶
夫聖人之官人猶大匠之用木也取其所長棄其所短¶
<pb:KR3k0045_WYG_067-22b>¶
故杞梓連抱而有數尺之朽良工不棄何也知其所妨¶
者細也卒成不訾之器(孔叢子/居衛)¶
待周公而為相則世無别國待孔子而後學則世無儒¶
墨(鹽鐵論/申韓)¶
夫士者貴其用也不必求備故四友雖美能不相兼三¶
人齊致事不一節(潛夫論/實貢)¶
且攻玉以石洗金以鹽濯錦以魚浣布以灰夫物固有¶
以賤理貴以醜化好者矣智者棄短取長以致其功(潛/夫)¶
<pb:KR3k0045_WYG_067-23a>¶
(論實/貢)¶
大厦之朽棟以之削而為椽則不知其為朽也髙岡之¶
枯竹以之纎而為籠則不知其為枯也藪澤之賤士以¶
之汲而為臣則不知其為賤也僕雖抱朽棟枯竹之資¶
亦可以為良工之一用願先生其汲之(天禄閣外/史將才)¶
禹决江河不秉钁鍤周公築雒不把築杖夫筆墨簿書¶
钁鍤築杖之類也而欲合志大道者躬親為之是使將¶
軍戰而大匠斵也(王充論衡/程材篇)¶
<pb:KR3k0045_WYG_067-23b>¶
陵三軍者或懼於朝廷之儀暴威武者或困於酒色之¶
娛(周易略/例明爻)¶
然劍㦸不長於縫緝錐鑚不可以擊斷牛馬不能吠守¶
雞犬不任駕乗役其所長則事無廢功避其所短則世¶
無棄材矣(抱朴子外/篇務正)¶
用得其長則才無或棄偏詰其短則觸物無可故輕羅¶
霧縠冶服之麗也而不可以禦流鏑沈閭巨闕斷斬之¶
良也而不可以挑脚刺(抱朴子外/篇博喻)¶
<pb:KR3k0045_WYG_067-24a>¶
瓊珉山積不能無挾瑕之器鄧林千里不能無偏枯之¶
木論珍則不可以細疵棄巨美語大則不可以少累廢¶
其多故叛主者良平也而吐六奇以安上羣盗者彭越¶
也而建𢎞勲於佐命(抱朴子外/篇博喻)¶
量才而授者不求功於器外揆能而受者不負責於力¶
盡故滅熒燭者不煩滄海扛斤兩者不事烏獲運薪輦¶
鹽不宜枉騏驥之脚碎職瑣任安足屈獨行之俊矣(抱/朴)¶
(子外篇/博喻)¶
<pb:KR3k0045_WYG_067-24b>¶
物有美惡施用有宜美不常珍惡不終棄紫貂白狐製¶
以為裘鬱若慶雲皎如荆玉此毳衣之美也黶菅蒼蒯¶
編以蓑笠葉微疎絫黯若朽壤此卉服之惡也裘蓑雖¶
異被服寔同美惡雖殊適用則均今處繡戸洞房則蓑¶
不如裘被雪沐雨則裘不及蓑以此觀之適才所施隨¶
時成務各有宜也(劉子/適才)¶
伏臘合歡必歌採菱牽石拖舟則歌嘘&KR2317;非無激楚之¶
音然而棄不用者方引重抽力不如嘘&KR2317;之宜也卞莊¶
<pb:KR3k0045_WYG_067-25a>¶
子之昇殷庭也鳴珮趨蹌温色怡聲及其搏虎必攘袂¶
鼓肘瞋目震呼非不如温顔下氣之美然而不能及者¶
方格猛獸不如攘袂之宜也(劉子/適才)¶
水火金木土穀六府異物而皆有施規矩權衡凖繩六¶
法殊形而各有任故伊尹之興土功也長頸者使之蹋¶
鍤强脊者使之負土眇目者使之凖繩傴僂者使之塗¶
地因事施用仍便效才各盡其分而立功焉(劉子/適才)¶
夫檉栢之斷也大者為之棟梁小者為之椽桁直者中¶
<pb:KR3k0045_WYG_067-25b>¶
繩曲者中鈎隨材所施未有可棄者是以君子善能拔¶
士故無棄人良匠善能運釿故無棄材(劉子/適才)¶
安陵神童通國之麗也八音繁㑹使以噭吹噆聲而人¶
悦之則不及瞽師侏儒之美蛇銜之珠百代之傳璧以¶
之彈鴞則不如泥丸之勁也棠磎之劍天下之銛也用¶
之穫穗曾不如鈎鎌之功也(劉子/適才)¶
萬碩之鼎不可滿以盂水一鈞之鍾不可容於泉流十¶
圍之木不可葢以茅茨榛棘之柱不可負於廣厦何者¶
<pb:KR3k0045_WYG_067-26a>¶
即小非大之量大非小之器重非輕之任輕非重之制¶
也(劉子/均任)¶
耳之與目同在於身而苦樂有殊不能相救良由造化¶
隔其通七竅理其用也(李善註文選陸/士衡演連珠)¶
足下見直木不可以為輪曲者不可以為桶葢不欲以¶
枉其天才令得其所也(文選嵇康/絶交書)¶
以繩墨取木則宫室不成(意林吕/氏春秋)¶
良匠度其材而成大厦明主器其士而建功業(藝文類/聚雜文)¶
<pb:KR3k0045_WYG_067-26b>¶
(部連/珠)¶
人各有能此人雖好好莫過錦錦不可以為&KR0008;(太平御/覽布帛)¶
(部錦/)¶
明目者可使視色聰耳者可使聴音捷疾辭語者可使¶
傳論語徐而安静手巧而心審諦者可使行鍼艾理血¶
氣而調諸逆順察陰陽而兼諸方緩節柔筋而心和調¶
者可使導引行氣疾毒言語輕人者可使唾癰呪病爪¶
苦手毒為事善傷者可使按積抑痺各得其能方乃可¶
<pb:KR3k0045_WYG_067-27a>¶
行其名乃彰(黄帝素問靈/樞經官能)¶
　¶
　¶
　¶
　¶
　¶
　¶
　¶
<pb:KR3k0045_WYG_067-27b>¶
　¶
　¶
　¶
　¶
　¶
　¶
　¶
　喻林巻六十七¶
