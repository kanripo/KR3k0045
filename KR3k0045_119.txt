# -*- mode: mandoku-view; -*-
#+TITLE: 喻林
#+DATE: 2015-08-24 23:32:20.476409
#+PROPERTY: ID KR3k0045
#+PROPERTY: BASEEDITION WYG    
#+PROPERTY: JUAN 卷一百十九
<pb:KR3k0045_WYG_119-1a>¶
欽定四庫全書¶
　喻林卷一百十九　　　　明　徐元太　撰¶
　　物宜門(四/)¶
　　　物產¶
江漢之間魚所產也(毛詩南有/嘉魚註)¶
漆沮之水麀鹿所生也(毛詩吉/日註)¶
周之原地在岐山之南膴膴然肥美其所生菜雖有性¶
苦者甘如飴也(鄭氏箋/詩緜)¶
<pb:KR3k0045_WYG_119-1b>¶
搖木不生危松栢不生埤(國語/晉)¶
高山峻原不生草木松栢之地其土不肥(國語/晉)¶
故玉處於山而木潤淵生珠而岸不枯者潤澤之所加¶
也(史記龜/䇿傳)¶
東吳有齒角之饒西蜀有丹砂之富兖豫漆絲之廥燕¶
齊恠石之府秦邠旄羽逈帶琅玕荆郢桂林旁通竹箭¶
江干橘柚河外舟車遼西旃罽之鄉葱右蒱梢之駿殖¶
物恠錯於何不有(晉書食/貨志)¶
<pb:KR3k0045_WYG_119-2a>¶
代馬胡駒出自冀北梗柟豫章植乎中土蓋天地所以¶
分區域也(宋書索/虜傳)¶
上有丹砂者下有黃金上有慈石者下有銅金上有陵¶
石者下有金錫赤銅上有赭者下有鐵此山之見榮者¶
也(管子/地數)¶
東方之美者有醫毋閭之珣玗琪焉東南方之美者有¶
㑹稽之竹箭焉南方之美者有梁山之犀象焉西南方¶
之美者有華山之金石焉西方之美者有霍山之珠玉¶
<pb:KR3k0045_WYG_119-2b>¶
焉西北方之美者有崑崙之球琳琅玕焉北方之美者¶
有幽都之筋角焉東北方之美者有斥山之文皮焉中¶
央之美者有岱岳以生五穀桑麻魚鹽出焉(淮南子/地形訓)¶
水圓折者有珠方折者有玉清水有黄金龍淵有玉英¶
(淮南子/地形訓)¶
明目之珠出於蠬&KR0008;周之簡圭生於垢石大蔡神龜出¶
於溝壑(淮南子/説山訓)¶
隴蜀之丹漆旄羽荆揚之皮革骨象江南之楠梓竹箭¶
<pb:KR3k0045_WYG_119-3a>¶
燕齊之魚鹽旃裘兖豫之漆絲絺紵養生送死之具也¶
待商而通待工而成(鹽鐵論/本議)¶
隴西冀北多見駿馬(焦氏易林/益之師)¶
陸居千里不見河海无有魚市(焦氏易林/益之咸)¶
江有寳珠海多大魚(焦氏易林/渙之需)¶
發視之山其上多金玉其下多砥礪(山海經/中山經)¶
薰吳之山無草木多金玉(山海經/西山經)¶
吳有谿名干谿越有山名若耶並出善鐵鑄為名劎也¶
<pb:KR3k0045_WYG_119-3b>¶
(莊子音/義刻意)¶
河汾之寳有曲沃之懸匏焉鄒魯之珍有汶陽之孤篠¶
焉(文選/笙賦)¶
崑山何有有瑤有珉(文選潘尼/贈陸機詩)¶
鬱氣之下必有祕伏重奥之内必有積寳(廣文選伏義/與阮步兵書)¶
明珠胎於靈蚌兮夜光潛乎𤣥洲雜神寳其充盈兮豈¶
魚龜之足收(古文苑蔡/邕漢津賦)¶
太山多貞木(藝文類聚/木部女貞)¶
<pb:KR3k0045_WYG_119-4a>¶
魏郡好杏地產不為珍(藝文類聚/菓部杏)¶
高山多林虎豹蕃孕焉深泉大川魚龍交焉(太平御覽/地部林)¶
東方多麥南方多稷西方多麻北方多菽中央多禾五¶
土之所宜也(太平御覽/百榖部麥)¶
魚托水而成鯤木在山而有松(太平御覽鱗/介部海鯤魚)¶
地性生草山性生木故地種葵韭山種棗栗名曰美園¶
茂林也(埤雅卉/物門韭)¶
龍首之山若水出焉其中多美玉放臯之山明水出焉¶
<pb:KR3k0045_WYG_119-4b>¶
其中多蒼玉(初學記寳/器部玉)¶
珠澤之藪方三十里爰有雚葦莞浦茅萯蒹葽(穆天/子傳)¶
譬如高原陸地不生蓮蕐(大寳積經卷/一百一十二)¶
如旃檀香出摩黎山除摩棃山無出旃檀(大智度/論卷二)¶
金出山石沙赤銅中眞珠出魚腹中竹中蛇腦中龍珠¶
出龍腦中珊瑚出海中石樹玉貝出蟲甲中銀出燒石¶
餘琉璃頗黎等皆出山窟中如意珠出自佛舍利若法¶
沒盡時諸舍利皆變為如意珠(大智度/論卷十)¶
<pb:KR3k0045_WYG_119-5a>¶
　　　土宜¶
扶胥山木宜生於高山荷蕐水草宜生於下隰言高下¶
大小各得其宜(毛詩正義/山有扶蘇)¶
橘踰淮而北為枳鸜鵒不踰濟貉踰汶則死此地氣然¶
也鄭之刀宋之斤魯之削吳粤之劎遷乎其地而弗能¶
為良地氣使然也(周禮考/工記)¶
江南燠熱橘柚冬青渭北沍寒楊榆晩葉(周書王/褒傳)¶
白水宜玉黑水宜砥青水宜碧赤水宜丹黃水宜金清¶
<pb:KR3k0045_WYG_119-5b>¶
水宜龜汾水濛濁而宜麻濟水通和而宜麥河水中濁¶
而宜菽雒水輕利而宜禾渭水多力而宜黍漢水重安¶
而宜竹江水肥仁而宜稻平土之人慧而宜五穀(淮南/子地)¶
(形/訓)¶
吳越之竹隋唐之材不可勝用而曹衛梁宋采棺轉尸¶
江湖之魚菜黃之鮐不可勝食而鄒魯周韓藜藿蔬食¶
(鹽鐵論/通有)¶
山川汙澤陵陸丘阜五土之宜聖王就其勢因其便不¶
<pb:KR3k0045_WYG_119-6a>¶
失其性高者黍中者稷下者秔蒲葦菅蒯之用不乏麻¶
麥黍粱亦不盡山林禽獸川澤魚鼈滋殖王者京師四¶
通而致之(説苑/辨物)¶
高山之巓無美木傷於多陽也大樹之下無美草傷於¶
多陰也(説苑/談叢)¶
磝磽秃白不生黍稷(焦氏易林/巽之蹇)¶
五土所宜黃白宜種禾黑墳宜麥黍蒼赤宜菽芋下泉¶
宜稻得其宜則利百倍(博物/志)¶
<pb:KR3k0045_WYG_119-6b>¶
葛山之尾無草木多砥礪(山海經/東山經)¶
縞氐之山無草木多金玉(山海經/中山經)¶
長石之山無草木多金玉(山海經/中山經)¶
婁&KR0240;之山無草木多金玉(山海經/中山經)¶
傅山無草木多瑤碧(山海經/中山經)¶
蕪菁嶺嶠已南俱無之偶有士人因官攜種就彼種之¶
出地則變為芥亦橘種江北為枳之義也(南方草/木狀)¶
傳言貉不踰汶鸜鵒不踰濟狐不渡江而南橘不越江¶
<pb:KR3k0045_WYG_119-7a>¶
而北區宇之内咫尺不同而况分之蕐夷限以山海魁¶
詭俶怪可勝言哉(埤雅品/物門貉)¶
橘柚凋於北徙若榴鬱於東移也(埤雅卉/物門柚)¶
周禮大司徒辨五地之物一曰山林其動物宜毛物其¶
植物宜皁物二曰川澤其動物宜鱗物其植物宜膏物¶
三曰邱陵其動物宜羽物其植物宜覈物四曰墳衍其¶
動物宜介物其植物宜筴物五曰原隰其動物宜臝物¶
其植物宜藂物(初學記地/部摠載地)¶
<pb:KR3k0045_WYG_119-7b>¶
今嶺南多毒足解毒藥之物即金蛇白藥之屬是也江¶
湖多氣足破氣之物即薑橘吳茱茰之屬是也寒溫不¶
節足療溫之藥即柴胡麻黃之屬是也凉氣多風足理¶
風之藥即防風獨活之屬是也濕氣多痺足主痺之物¶
即魚鼈螺蜆之屬是也陰氣多血足主血之物即地錦¶
石血之屬是也嶺氣多瘴足主瘴之物即常山鹽麩涪¶
醋之屬是也石氣多毒足主毒之物即犀角麝香羚羊¶
角之屬是也水氣多痢足主痢之物即黄連黄蘖之屬¶
<pb:KR3k0045_WYG_119-8a>¶
是也野氣多蠱足主蠱之物即蘘荷茜根之屬是也沙¶
氣多狐足主短狐之物即鸀鳿鸂鶒之屬是也大畧如¶
此各隨所生(本草/一卷)¶
譬如有人以諸穀麥而為種蒔各各分别而無間雜其¶
後依時彼諸種子皆悉成熟是人即時次第而收若穀¶
若麥亦無間雜如是展轉收已復種種已復收無有窮¶
盡(正法經/卷四)¶
　　　種樹¶
<pb:KR3k0045_WYG_119-8b>¶
盡生房矣盡成實矣盡堅熟矣盡齊好矣而無稂莠擇¶
種之善民力之專時氣之和所致之(鄭氏箋/詩大田)¶
立苗有行故速長强弱不相害故速大正其行通其中¶
疏為冷風則有收而多功(亢倉子/農道)¶
凡苗之患不俱生而俱死是以先生者美米後生者為¶
粃是故其耨也長其兄而去其弟(亢倉子/農道)¶
苗其弱也欲孤其長也欲相與居其熟也欲相與扶三¶
以為族稼乃多穀(亢倉子/農道)¶
<pb:KR3k0045_WYG_119-9a>¶
樹肥無使扶疏樹墝不欲專生而族居肥而扶疏則多¶
粃墝而專居則多死(吕氏春/秋辨土)¶
種樹務修田疇滋植桑麻肥磽高下各因其宜丘陵阪¶
險不生五穀者以樹竹木春伐枯槁夏取果蓏秋畜疏¶
食冬伐薪蒸以為民資(淮南子/生術訓)¶
蓴性易生種以深淺為候水深則莖肥而葉少水淺則¶
葉多而莖瘦(埤雅卉/物門芹)¶
譬如種穀得穀種麥得麥稗子生稗如以種子種於薄¶
<pb:KR3k0045_WYG_119-9b>¶
地收果減少若以種子種之良田多收果實(正法念處/經卷七十)¶
　　　珍異¶
金錫練而精圭璧性有質(毛詩淇/澳註)¶
馬八尺為駥(音/戎)牛七尺為犉(閏旬/切)羊六尺為羬(五咸/切)彘¶
五尺為&KR1610;(音/厄)狗四尺為獒(五刃/切)雞三尺為鶤(音昆○/爾雅)¶
黃金謂之&KR0034;其美者謂之鏐(音/求)白金謂之銀其美者謂¶
之鐐(爾/雅)¶
拂楊其華捽如芙蓉始出觀其鈲爛如列星之行觀其¶
<pb:KR3k0045_WYG_119-10a>¶
光渾渾如水之溢於溏觀其斷巖巖如瑣石觀其才煥¶
煥如氷釋此所謂純鈞耶(越絶外傳/記寳劎)¶
東北荒中有獸名獬豸一角性忠見人鬭則觸不直者¶
聞人論則咋不正者(後漢書志/輿服下註)¶
昔有黃三鼎周之九寳咸以一體使調一味豈若斯釡¶
五味時芳(魏志鍾/繇傳註)¶
東海島龍川穆天子養八駿處也島中有草名龍芻馬¶
食之一日千里古語云一株龍芻化為龍駒(述異/記上)¶
<pb:KR3k0045_WYG_119-10b>¶
南海中有軒轅丘鸞自歌鳯自舞古云天帝樂也(述異/記上)¶
玉以絜潤丹紫莫能渝其質松表嵗寒霜雪莫能凋其¶
采可謂溫仁勁直性之然乎(隋書蘇/威傳)¶
有干越之劎者柙而藏之不敢用也寳之至也(莊子/刻意)¶
夫玉潤澤而有光其聲舒揚渙乎其有似也無内無外¶
不匿瑕穢近之而濡望之而隧(淮南子/説山訓)¶
徐無鬼曰嘗語君吾相狗也下之質執飽而止是貍德¶
也中之質若視日上之質若亡其一吾相狗又不若吾¶
<pb:KR3k0045_WYG_119-11a>¶
相馬也吾相馬直者中繩曲者中鉤方者中矩圓者中¶
規是國馬也而未若天下馬也天下馬有成材若䘏若¶
失若喪其一若是者超軼絶塵不知其所(莊子徐/無鬼)¶
白玉不琢美珠不文質有餘也(淮南子/説林訓)¶
蓍百莖而共一本龜千載而人寳是以三代傳决疑焉¶
(春秋繁/露奉本)¶
飛者宗鳯&KR0709;者宗鱗為其難致也(孔叢子/記問)¶
家有千金之玉不知治猶之貧也良工宰之則富及子¶
<pb:KR3k0045_WYG_119-11b>¶
孫君子謀之則為國用(韓詩/外傳)¶
玉有六美君子貴之望之溫潤近之栗理聲近徐而聞¶
逺折而不撓闕而不荏廉而不劌有瑕必示之於外是¶
以貴之望之溫潤者君子比德焉近之栗理者君子比¶
智焉聲近徐而聞逺者君子比義焉折而不撓闕而不¶
荏者君子比勇焉廉而不劌者君子比仁焉有瑕必見¶
之於外者君子比情焉(説苑/雜言)¶
鴛生會稽稍巨能飛翶翔桂林為衆鳥雄(焦氏易林/升之師)¶
<pb:KR3k0045_WYG_119-12a>¶
五色金也黃爲之長久薶不生衣百鍊不輕从革不違¶
(許氏説/文卷四)¶
玉石之美有五德潤澤以溫仁之方也䚡理自外可以¶
知中義之方也其聲舒揚專以逺聞智之方也不撓而¶
折勇之方也鋭廉而不劌潔之方也(許氏説/文卷十)¶
崑山之玉燔以爐炭三日三夜色澤不變玉之美者也¶
江漢有夜光之明珠珠之美者也(吕氏春秋/重已解)¶
腰褭良馬飛兔其子褭兔&KR0709;蓋皆一日萬里也(淮南子/齊俗訓)¶
<pb:KR3k0045_WYG_119-12b>¶
(解/)¶
九德之氣是生長乗人狀豹尾其神則凝妙物自潛世¶
無得稱(山海經西/山經圖讚)¶
有浮金之鐘沈明之磬以羽毛拂之則聲振百里(王子/年拾)¶
(遺記/顓頊)¶
南得煙丘碧樹酈水&KR0008;沙賁都朱泥雲岡素竹東得䓤¶
巒錦百漂檖龍松寒河星柘岏雲之梓西得漏海浮金¶
狼淵羽墾滌嶂霞桑沈塘員籌北得宜阜乾漆陰板文¶
<pb:KR3k0045_WYG_119-13a>¶
梓褰流黒魄闇海香瓊珍異是集(王子年拾遺/記秦始皇)¶
夫松栢特禀自然之鍾氣故能為衆木之傑耳非能為¶
而得之也(郭子註莊/德充符)¶
圓丘有奇草鍾山出靈液(文選郭景/純遊僊詩)¶
崦山多靈草海濱饒竒石(文選江文/通雜體詩)¶
步光之劎華藻繁縟飾以文犀彫以翠綠綴以驪龍之¶
珠錯以荆山之玉陸斷犀象未足稱㒞隨波截鴻水不¶
漸刃(文選曹/植七啓)¶
<pb:KR3k0045_WYG_119-13b>¶
良玉比德君子珪璋見美詩人晉之垂棘魯之璵璠宋¶
之結綠楚之和璞價越萬金貴重都城有稱疇昔流聲¶
將來是以垂棘出晉虞虢雙禽和璧入秦相如抗節(文/選)¶
(魏文帝與/鍾大理書)¶
玉者色不如雪澤不如雨潤不如膏光不如燭取玉甚¶
難越三江五湖至崑崙之山千人往百人反百人往十¶
人反至中國覆十萬之師解三千之圍(意林/尸子)¶
鶴陽鳥也而遊於陰蓋羽族之宗長仙人之騏驥也(藝/文)¶
<pb:KR3k0045_WYG_119-14a>¶
(類聚鳥/部鶴)¶
得綏山一桃雖不能仙亦足以豪(藝文類聚/菓部桃)¶
周穆王時西胡獻玉杯是百玉之精明夜照夕以杯於¶
庭中比明旦而水滿於杯中汁甘而香美斯靈器也(藝/文)¶
(類聚寳/玉部玉)¶
魏田父有耕於野者得玉徑尺不知其玉也以告鄰人¶
鄰人詐之曰此怪石也畜之弗利其家田父雖疑猶豫¶
以歸置於廡下其玉明照一室大怖遽而棄之於逺野¶
<pb:KR3k0045_WYG_119-14b>¶
鄰人取之以獻魏王召玉工相之玉工望之再拜賀曰¶
大王得天下之寳臣所未嘗見王問其價玉工曰此無¶
價以當之五城之都僅可一觀魏王賜獻玉者千金長¶
食上大夫之禄(藝文類聚/寳玉部玉)¶
赤瓊以照燎為光碧石以葳㽔為色咸見珍於東國並¶
被貴於西極(藝文類聚草/部空青賦)¶
荆山萬重地產卞和之玉隨流千仞水出靈蛇之珠(藝/文)¶
(類聚職官部/中書令墓志)¶
<pb:KR3k0045_WYG_119-15a>¶
獹韓良犬也㹱(音/鵲)宋良犬也(事文類聚/狗字林)¶
溟海之&KR0037;大如瓜鍾山之李大如瓶(太平御覽/果部李)¶
昆流素蓮一房百子凌冬而茂(埤雅卉物/門菡蓞)¶
嘉禾五穀之長盛德之精也文者異本而同秀質者同¶
本而異秀(埤雅卉物/門禾稼)¶
員嶠之山名環邱有氷蠶以霜雪覆之然後作繭其色¶
五采織為文錦入水不濡以之投火經宿不燎(初學記/天部霜)¶
御天惟龍御地以驥利有攸往不期而至(初學記地/部總載地)¶
<pb:KR3k0045_WYG_119-15b>¶
東南之美生於㑹稽牛斗之氣蓄於毘溪有瑤者玉連¶
城是齊有威者鳯非梧不棲(初學記職官/部侍御史註)¶
太阿之劒世濟其美淬以清波斂以越砥如玉斯曜若¶
景在水不運自肅率土從軌(初學記/武部劎)¶
玉有五德温潤而澤有似於智鋭而不害有似於仁抑¶
而不撓有似於義有瑕於内必見於外有似於信垂之¶
如墜有似於禮(初學記寳/器部玉)¶
輕迅者莫如鷹猛捷者莫如虎惟良犬之禀性兼一雋¶
<pb:KR3k0045_WYG_119-16a>¶
之勁武(初學記/獸部狗)¶
犬則青鸇白雀飛龍虎子馴良捷警難狎易使也(初學/記獸)¶
(部/狗)¶
龜者陰蟲之老也龜三千嵗上游於卷耳之上老者先¶
知故君子舉事必考之(初學記鱗/介部龜)¶
逸論語曰璠璵魯之寳也孔子曰美哉璠璵逺而望之¶
栗若也近而視之瑟若也一則理勝一則孚勝(事類賦/寳貨部)¶
(玉/註)¶
<pb:KR3k0045_WYG_119-16b>¶
木有扶桑梧桐松栢皆受氣淳矣異於羣類者也(事類/賦木)¶
(部桐/註)¶
玉出崑山珠生南海逺方異域各生珍寳(何氏語/林品藻)¶
黃帝乃採首山之銅鑄鼎象物鼎成以象太一於雍州¶
其鼎知吉知凶知存知亡能輕能重能息能行不灼而¶
沸不汲而盈自生五味眞神鼎也(黄帝本/行記)¶
天子之駿赤驥盜驪白義踰輪山子渠黃華驑騄駬(穆/天)¶
(子/傳)¶
<pb:KR3k0045_WYG_119-17a>¶
夫玉之為物也㣲以寡而石之為物也巨以衆衆故賤¶
寡故貴(道徳經指/歸卷上)¶
夫草木皆春生秋落必矣而木有松栢橿檀之倫百八¶
十餘種草有芝英萍實靈沼黄精白符竹翣戒火長生¶
不死者萬數盛冬之時經霜歴雪蔚而不彫(列仙/傳)¶
如水清珠能清濁水(波羅蜜多經卷/五百七十三)¶
譬如金剛自體堅宻刀不能斫火不能燒水不能爛毒¶
不能害(波羅蜜多經卷/五百七十二)¶
<pb:KR3k0045_WYG_119-17b>¶
如雪山中有妙藥樹枝條莖榦不枯不折(波羅蜜多經/卷五百七十)¶
(二/)¶
如烏曇䟦華時乃一現彼諸衆生發希有心起難遭(闕/)¶
(金光明最勝/正經卷一)¶
譬如一瑠璃珠勝於水精如須彌山(大寳積經卷/一百一十二)¶
又如大地是四種寳所生之處何等為四一者無價二¶
者上價三者中價四者下價(大寳積經卷/一百一十九)¶
譬如牛麝身命殄後雖是無識而牛有黄而麝有香能¶
<pb:KR3k0045_WYG_119-18a>¶
為無量無邉有情作大饒益(大集地藏十/輪經卷三)¶
多羅寳樹周帀圍繞鮮明可愛七寳合成其黄金樹白¶
銀為葉及以華果白銀樹者眞珠為葉及以華果眞珠¶
樹者琉璃為葉及以華果琉璃樹者玻琍為葉及以華¶
果玻琍樹者瑪瑙為葉及以華果瑪瑙樹者硨磲為葉¶
及以華果硨磲樹者赤眞珠為葉及以華果赤眞珠樹¶
者珊瑚為葉及以華果珊瑚樹者眞金為葉及以華果¶
(大集菩薩三/昧經卷一)¶
<pb:KR3k0045_WYG_119-18b>¶
其菩提樹高顯殊持金剛為身琉璃為榦衆雜妙寳以¶
為枝條寳葉扶疎垂蔭如雲寳華雜色分枝布影復以¶
摩尼而為其果含暉發燄與華間列(大方廣佛華/嚴經卷一)¶
此日藏大寳光明照觸海水悉變為乳離潤大寳光明¶
照觸其乳悉變為酪火燄光大寳光明照觸其酪悉變¶
為酥盡無餘大寳光明照觸其酥變成醍醐(大方廣佛/華嚴經巻)¶
(五十/一)¶
譬如大海有四熾然光明大寳布在其底性極猛熱常¶
<pb:KR3k0045_WYG_119-19a>¶
能飲縮百川所注無量大水是故大海無有增減(大方/廣佛)¶
(華嚴經卷五十/一如來出現品)¶
譬如金翅鳥王飛行虚空迴翔不去以清浄眼觀察海¶
内諸龍宫殿奮勇猛力以左右翅鼔揚海水悉令兩闢¶
(大方廣佛華嚴/經卷五十二)¶
譬如白栴檀以塗其身除諸惱熱得清涼樂(大方廣佛/華嚴經卷)¶
(五十/九)¶
譬如離垢大摩尼寳處閻浮提能照四萬由旬日月宫¶
<pb:KR3k0045_WYG_119-19b>¶
殿皆悉顯現(大方廣佛華嚴/經卷五十九)¶
譬如摩尼名淨光明有人以此瓔珞身者蔽餘寳光悉¶
如聚墨(大方廣佛華嚴/經卷五十九)¶
譬如憂陀伽婆羅栴檀若燒一銖智氣普熏小千世界¶
三千大千世界珍寳所不能及(大方廣佛華嚴/經卷五十九)¶
如摩尼寳體性清淨若有置於日月光中隨其所應各¶
雨其物(大乗蜜嚴/經卷下)¶
若有異國生即應草若以彼草著乳中者即成為酪不¶
<pb:KR3k0045_WYG_119-20a>¶
移時節(出曜經/八行品)¶
譬如金剛雖小能勝一切寳不得言少故不如多(大智/度論)¶
(七十/九)¶
　　　見貴¶
醯醢之美而煎鹽之尚貴天產也割刀之用而鸞刀之¶
貴貴其義也聲和而后斷也(禮記郊/特牲)¶
有虞氏之兩敦夏后氏之四璉殷之六瑚周之八簋(禮/記)¶
(明堂/位)¶
<pb:KR3k0045_WYG_119-20b>¶
凡為俎者以骨為主骨有貴賤殷人貴髀周人貴肩凡¶
前貴於後(禮記/祭統)¶
殷人貴髀周人貴肩者殷質貴髀之厚賤肩之薄周文¶
貴肩之顯賤髀之隱各隨所貴(禮記正/義祭統)¶
狗有吠守者有主獵者主獵者貴吠守者賤(春秋正義/昭公二十)¶
(三/年)¶
君物龍臣物龜(三墳/山墳)¶
越俗以珠為上寳生女謂之珠娘生男謂之珠兒吳越¶
<pb:KR3k0045_WYG_119-21a>¶
間俗説明珠一斛貴如玉者(述異/記上)¶
漢代賤軺車而貴輜軿魏晉賤輜軿而貴軺車(宋書禮/五志)¶
鳯翥鸞舉百羽從之鳯靡鸞吪百鳥瘞之(師曠/禽經)¶
藥也其實堇也桔梗也雞㢕也豕零也是時為帝者也¶
何可勝言(莊子徐/無鬼)¶
曹氏之裂布蛷者貴之然非夏后氏之璜(淮南子/説林訓)¶
春栗夏梨少鮮希有斗千石萬貴不可求(焦氏易林/否之漸)¶
牛皮為賤正三軍之衆(淮南子/說山訓)¶
<pb:KR3k0045_WYG_119-21b>¶
凡字朋者羽蟲之長烏者日中之禽舄者知太歲之所¶
在燕者請子之候作巢避戊巳所䝿者故皆象形(許氏/說文)¶
(卷/一)¶
桂江南木百藥之長(許氏説/文卷十)¶
土龍以求雨芻狗以求福時見貴也(淮南子説/林訓解)¶
土五行之尊者牛五畜之大者四行之牲無足以配土¶
德者故以牛為季夏食也(蔡中郎集/月令問答)¶
且烏以反哺託體太陽羔以跪乳為䞇國卿禽鳥之㣲¶
<pb:KR3k0045_WYG_119-22a>¶
猶以孝寵(蔡中郎集/上孝子)¶
虎豹之獸以其文貴(太𤣥經第/四文解)¶
荔枝過即龍眼熟故謂之荔枝奴言常隨其後也(南方/草木)¶
(狀/)¶
藥草有時迭相為帝謂其王相休廢藥各得所用也(莊/子)¶
(音義徐/無鬼)¶
狐掖下之皮其毛純白集以為裘輕柔難得故貴今人¶
則以背毛為裘而棄其白蓋取厚而溫也(前漢書註/匡衡傳)¶
<pb:KR3k0045_WYG_119-22b>¶
鷰鳥比諸侯鶚比天子(李善註文選鄒/陽上書吳王)¶
集陳之隼以自逺而稱神栖漢之雀乃出幽而見珍(補/文)¶
(選鮑昭/野鵝賦)¶
鼎以希出而世重之釡鐺常用而世輕之(意林/魏子)¶
鼓不預五音而為五音主(意林/申子)¶
五穀者萬民之命國之重寳也(藝文類聚/百穀部榖)¶
橘柚之實堯舜所不常御山龍華蟲帝王不以為䙝服¶
(藝文類聚/菓部甘)¶
<pb:KR3k0045_WYG_119-23a>¶
昔人稱雞有五德至於寒蟬才齊其美而莫斯述夫頭¶
上有緌則其文也含氣飲露則其清也黍稷不享則其¶
廉也處不巢居則其儉也應候守節則其信也(事文類/聚蟬寒)¶
(蟬賦/序)¶
瓦缻木杯比門所饒金觴玉爵萬家所無也(太平御覽/文部著書)¶
(下/)¶
八音之中唯絲最宻而琴為之首(太平御覽/樂部琴下)¶
荆山不貴玉鮫人不貴珠(太平御覽珍/寳部玉下)¶
<pb:KR3k0045_WYG_119-23b>¶
鯉最為魚之主(埤雅品/物門鯉)¶
葵為百菜之主(埤雅卉/物門葵)¶
鳯為羽族之美麟為毛類之俊龜龍為介蟲之長楩柟¶
(南/)為衆材之最是物之貴也(初學記/鳥部鳯)¶
譬如師子獸中之王若其死已虎狼鳥獸無有能得食¶
其肉者(大寳積經卷/一百一十三)¶
譬如眞金為無價寳若無眞金銀為無價若無銀者鍮¶
石為無價若無鍮石偽寳為無價若無偽寳赤白銅鐵¶
<pb:KR3k0045_WYG_119-24a>¶
白&KR0008;鉛錫為無價寳(大集月藏/經卷九)¶
　¶
　¶
　¶
　¶
　¶
　¶
　¶
<pb:KR3k0045_WYG_119-24b>¶
　¶
　¶
　¶
　¶
　¶
　¶
　¶
　喻林卷一百十九¶
