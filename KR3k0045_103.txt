# -*- mode: mandoku-view; -*-
#+TITLE: 喻林
#+DATE: 2015-08-24 23:32:20.094664
#+PROPERTY: ID KR3k0045
#+PROPERTY: BASEEDITION WYG    
#+PROPERTY: JUAN 卷一百三
<pb:KR3k0045_WYG_103-1a>¶
欽定四庫全書¶
　喻林卷一百三　　　　　　明　徐元太　撰¶
　　政治門(八/)¶
　　　順民¶
古人有言曰人無於水監當於民監(書酒/誥)¶
譬若以弩射也可凖度之機已張之矢當以意往省視¶
矢括當於所度則釋而放之如是而射則無不中矣猶¶
若人君所修政敎欲發命也當以意夙夜思之使當於¶
<pb:KR3k0045_WYG_103-1b>¶
民心明旦行之則無不當矣(尚書正義/太甲上)¶
夫射者張弓屬矢而志在所射必中然後發之為政之¶
道亦如是也以已心度之可施於彼然後出之(尚書正/義盤庚)¶
(上/)¶
古之朋友相謂云我豈曰子無衣乎我冀欲與子同袍¶
朋友同欲如是故朋友成其恩好以興明君能與百姓同¶
欲故百姓樂致其死(毛詩正/義無衣)¶
土地是農夫之田人情者亦是聖王之田也(禮記正/義禮運)¶
<pb:KR3k0045_WYG_103-2a>¶
獸惡其&KR0224;民惡其上(國語/周)¶
湯曰予有言人視水見形視民知治不(史記殷/本紀)¶
淳于髠曰弓膠昔幹所以為合也然而不能傅合疏罅¶
騶忌子曰謹受令請謹自附於萬民(史記田/完世家)¶
治亂民猶治亂繩不可急也唯緩之然後可治(前漢書/循吏傳)¶
在溢則激處平則恬水之性也急之則擾緩之則靜民¶
之情也(後漢紀/孝靈下)¶
夫國之有民猶水之有舟停則以安擾則以危愚而不¶
<pb:KR3k0045_WYG_103-2b>¶
可欺弱而不可勝是以聖王重焉(呉志駱/綂傳)¶
夫以微覊而御悍馬又乃操以煩䇿其不制者固其理¶
也(晉書阮/种傳)¶
此等習俗放散日久有似園中之鹿急則衝突緩之則¶
定(魏書劉/潔傳)¶
天下之人如流水障之則止啟之則行静之則清(太公/六韜)¶
(文/啓)¶
昔者堯之治天下也猶埴之在埏也惟陶之所以為猶¶
<pb:KR3k0045_WYG_103-3a>¶
金之在爐也恣冶之所以鑄(管子/任法)¶
夫法之利民也猶陶之於埴冶之於金也故審利害之¶
所在民之去就如火之於燥濕水之於高下(管子/禁藏)¶
所欲者能得諸民故賢材遂所惡者能除諸民故姦偽¶
省如冶之金陶之埴制在工也(管子君/臣上)¶
民之制於上猶草木之制也時也故民迂則流之民流¶
通則迂之决之則行塞之則止(管子君/臣下)¶
能若夫風與波乎唯其所欲適(管子/白心)¶
<pb:KR3k0045_WYG_103-3b>¶
如以予人財者不如無奪時如以予人食者不如無奪¶
其事(管子/侈靡)¶
明惠之君不拂是以行其所欲此譬之猶自治魚鼈者¶
也去其腥臊者而已昧墨與人比居庾肆而敎人危坐¶
(晏子春/秋諫下)¶
其用法為時禁暴故世不逆其志其用兵為衆屏患故¶
民不疾其勞(晏子/問下)¶
善為政者積其德善用兵者畜其怒德積而民可用也¶
<pb:KR3k0045_WYG_103-4a>¶
怒畜而威可立也(文子/下德)¶
夫負重者患塗逺據貴者憂民離負重塗逺者身疲而¶
無功在上離民者雖勞而不治故智者量塗而後負明¶
君視民而出政(鄧析子/無厚)¶
君見其牧羊者乎百羊而羣使五尺童子荷箠而隨之¶
欲東而東欲西而西使堯牽一羊舜荷箠而隨之則不¶
能前矣(列子/楊朱)¶
狙公賦芧曰朝三而暮四衆狙皆怒曰然則朝四而暮¶
<pb:KR3k0045_WYG_103-4b>¶
三衆狙皆悅名實未虧而喜怒為用亦因是也是以聖¶
人和之以是非而休乎天鈞(莊子齊/物論)¶
蜎飛蠕動微蟲耳亦猶懐利害之心故順之則喜悦逆¶
之則勃怒况於人乎(鬼谷子/揣篇註)¶
夫下之和上譬之猶響之應聲影之像形也故為上者¶
不可不順也(荀子疆/國篇)¶
安國之法若饑而食寒而衣不令而自然也(韓非子/安危)¶
欲知天道察其數欲知地道物其樹欲知人道從其欲¶
<pb:KR3k0045_WYG_103-5a>¶
(淮南子/繆稱訓)¶
聖人不困其衆以兼國良御不困其馬以兼道故造父¶
之御不失和聖人之治不倍德秦攝利衡以御宇内執¶
修箠以笞八極驂服以罷而鞭䇿愈加故有傾衡遺箠¶
之變(鹽鐵論/結和)¶
樹木數徙則&KR1430;蟲獸徙居則壞故代馬依北風飛鳥翔¶
故巢莫不哀其生由此觀之民非利避上公之事而樂¶
亾也(鹽鐵論/未通)¶
<pb:KR3k0045_WYG_103-5b>¶
民之仰法猶魚之仰水水清則静濁則擾擾則不安其¶
居静則樂其業(鹽鐵論/昭聖)¶
民知十已則尚與之爭曰不如吾也百已則疵其過千¶
已則誰而不信是故民不可稍而掌也可并而牧也不¶
可暴而殺也可麾而致也衆不可戶說也可舉而示也¶
(説&KR0080;/政理)¶
問善御者莫如馬問善治者莫如民(說&KR0080;/談叢)¶
衆口嘈嘈雖貴必危(焦氏易林/蠱之艮)¶
<pb:KR3k0045_WYG_103-6a>¶
夫婦咒咀太山覆顚(焦氏易林噬/嗑之未濟)¶
睹孺子之驅雞也而見御民之有道孺子驅雞者急則¶
驚緩則滯方其北也遽要之則折而過南方其南也遽¶
要之則折而過北廹則飛踈則放志閑則比之流緩而¶
不安則食之不驅之驅驅之至者也志安則循路而入¶
門(申鑒/政體)¶
聖人無常心以百姓為心目為心視口為心言耳為心¶
聽身為心安故身之有心若國之有君(武侯十六/䇿視聽)¶
<pb:KR3k0045_WYG_103-6b>¶
聖人所以陶運羣生使各得其性亦猶役人之能將養¶
禽獸使不相殘害也(張湛註列/子黄帝)¶
百姓之心形聲也大人之敎影響也大人之於天下何¶
心哉猶影響之隨形聲耳使物之所懐各得自盡問者¶
為主應故為配(郭子註莊/子在宥)¶
但知管子借耳於天下不知堯借人心而後用其耳目¶
(意林物/理論)¶
小民髪如韭剪復生頭如雞割復鳴(太平御覽/菜部韭)¶
<pb:KR3k0045_WYG_103-7a>¶
王若欲來天下之民先設其利而民自至譬若冬日之¶
陽夏日之陰不召而民自來(玉海地/里山川)¶
食民所吐服民所醜居民所使樂民所苦務在順民不¶
遑適已故民託之如父愛之如母願為臣妾與之俱死¶
(道德經指/歸卷十三)¶
如慈母善别嬰兒聞其啼呼知其饑渴及以痛痒隨宜¶
飲食及與方藥(玉淸經通/濟幽冥品)¶
　　　安民¶
<pb:KR3k0045_WYG_103-7b>¶
山附於地剝上以厚下安宅(易/剝)¶
治民務除惡政當如痛病在汝身欲去之(孔氏傳/書康誥)¶
鴻鴈于飛肅肅其羽之子于征劬勞于野○鴻鴈于飛¶
集于中澤(叶徒/洛反)之子于垣(音/袁)百堵皆作(詩小雅/鴻鴈)¶
鴻鴈羙宣王也萬民離散不安其居而能勞來還定安¶
集之至于矜寡無不得其所焉(毛詩/鴻鴈)¶
鴛鴦休息于梁明王之時人不驚駭歛其左翼以右翼¶
掩之自若無恐懼(鄭氏箋/詩鴛鴦)¶
<pb:KR3k0045_WYG_103-8a>¶
鴻鴈之性安居澤中今飛又集于澤中猶民去其居而¶
離散今復還定安集(鄭氏箋/詩鴻鴈)¶
昆連子主我刀斧無俾野獸犧虎之類傷殘生命無俾¶
同類大力之徒區逐微弱(三墳/山墳)¶
文帝時㑹天下新去湯火(史記/律書)¶
式乃拜為郎布衣屩而牧羊歲餘羊肥息上過見其羊¶
善之式曰非獨羊也治民亦猶是也以時起居惡者輒¶
斥去毋令敗羣(史記平/凖書)¶
<pb:KR3k0045_WYG_103-8b>¶
列郡無犬吠之驚叢祠罷狐鳴之盗(陳書高/祖上紀)¶
善為水者引之使平善化人者撫之使静水平則無損¶
於隄防人静則不犯於憲章(隋書孝義/史臣傳)¶
民之不移也如廢方於地(管子乘/馬數)¶
馬駭輿則君子不安輿庶人駭政則君子不安位馬駭¶
輿則莫若静之庶人駭政則莫若惠之(荀子/王制)¶
衞人有佐戈者鳥至因先以其裷麾之鳥驚而不射也¶
(韓非子内/儲說左上)¶
<pb:KR3k0045_WYG_103-9a>¶
身以積精為德家以資財為德鄉國天下皆以民為德¶
(韓非子/解老)¶
國主之有民也猶城之有基木之有根根深則本固基¶
羙則上寧(淮南子/泰族訓)¶
水有猵獺而池魚勞國有强禦而齊民消故茂林之下¶
無豐草大塊之間無羙苗(鹽鐵論/輕重)¶
禹鑿龍門通利水源東注滄海民得安從(焦氏易林/乾之豫)¶
櫜寘山巓銷鋒鑄刃示不復用天下大歡(焦氏易林同/人之同人)¶
<pb:KR3k0045_WYG_103-9b>¶
日入道極勞者休息班馬還師復我燕室(焦氏易林/蹇之復)¶
次五舳艫調安利富貞測曰舳艫安和順其疆也(太𤣥/經第)¶
(三/居)¶
夫雲翔者不知泥居之洿處貴者尟恕羣下之勞然根¶
朽者尋木不能&KR0854;其千里之茂也民怨者堯舜不能恃¶
其長世之慶也(抱朴子外/篇廣譬)¶
夫天下大器也羣生重畜也愛惡相攻利害相奪其勢¶
常也若積水于防燎火于原未嘗蹔静也(文選干寶/晉紀總論)¶
<pb:KR3k0045_WYG_103-10a>¶
乘車必護輪治國必愛民車無輪安處國無民誰與(古/文)¶
(苑馮衍/車銘)¶
方使怖鴿獲安竆魚永樂(藝文類聚産/業部錢啓)¶
呂望年七十釣于渭渚三日三夜魚無食者與農人言¶
農人者古之老賢人也謂望曰子將復釣必細其綸芳¶
其餌徐徐而投之無令魚駭望如其言初下得鮒次得¶
鯉(藝文類聚/産業部約)¶
舟非水不行水入舟没民非君不治民犯上則君危故¶
<pb:KR3k0045_WYG_103-10b>¶
君子不可不嚴也(藝文類聚/人部鑒誡)¶
飛蓬隨風集于王良之衡而駟馬為之奔乳虎為之走¶
蓬非馬之䇿馬非蓬之敵所以或奔走者驚也(太平御/覽百卉)¶
(部/蓬)¶
欲水之清則勿渉欲草之茂則勿獵(太平御覽/資産部獵)¶
善耕者足以謹地待時而動善射者調弓定凖見可而¶
發君子善養其人足用(太平御覽/兵部弓)¶
民難養而易散氣難&KR0854;而易失審威德所以固其理割¶
<pb:KR3k0045_WYG_103-11a>¶
嗜欲所以成其眞(廣黄帝/本行紀)¶
夫聖人之撫百姓亦猶慈母之育嬰兒始食則餌以甘¶
肥甘肥既厭復改以脂蜜脂蜜既厭則五體休和内外¶
平豫(𢎞明集難/夷夏論)¶
　　　足民¶
宣王之德如澗水之源秩秩流出無極已也國以饒富¶
民取足焉如於深山(鄭氏箋/詩斯干)¶
郊外野中有蔓延之草草之所以能延蔓者由天有隕¶
<pb:KR3k0045_WYG_103-11b>¶
落之露溥&KR0270;然霑潤之以興民所以得蕃息者由君有¶
恩澤之化養育之(毛詩正義/野有蔓草)¶
幽幽然深逺財物豐積者南山也以興貨殖盈足者王¶
國也王貨物豐殖民用饒足亦似深山之有材也(毛詩/正義)¶
(斯/干)¶
民既豐富得以生長故其民衆多如竹之叢生根本之¶
衆矣其長大又佼好如松木之葉常冬夏暢茂無衰落¶
矣(毛詩正/義斯干)¶
<pb:KR3k0045_WYG_103-12a>¶
民非水火不生活昬暮叩人之門戸求水火無弗與者¶
至足矣聖人治天下使有菽粟如水火菽粟如水火而¶
民焉有不仁者乎(孟子盡/心上)¶
民君食民臣力民所尊崇以食為本務故為君矣民之¶
使力如君使臣也(三墳/山墳)¶
高以下為基人以食為大(晉書潘/岳傳)¶
囊漏貯中識者不吝反裘負薪存毛實難(南史范/泰傳)¶
内削其民以為攻伐譬猶漏釜豈能無竭(管子/四称)¶
<pb:KR3k0045_WYG_103-12b>¶
樹木之勝霜露者不受令於天家足其所者不從望人¶
(管子輕/重乙)¶
馬者所乗以行野也故雖不行於野其食養馬也未嘗¶
解惰也民者所以守戰也故雖不守戰其治養民也未¶
嘗解惰也(管子形/勢解)¶
今夫蛆螣蚼蠋春生秋死一出而民數年不食今一人¶
耕而百人食之此其為蛆螣蚼蠋亦大矣雖有詩書鄉¶
一束家一員猶無益於治也(商子/農戰)¶
<pb:KR3k0045_WYG_103-13a>¶
王者富民霸者富士僅存之國富大夫亾國富筐篋實¶
府庫筐篋已富府庫已實而百姓貧夫是之謂上溢而¶
下漏(荀子王/制篇)¶
老&KR0360;有言曰知足不辱知止不殆夫以殆辱之故而不¶
求於足之外者老&KR0360;也今以為足民而可以治是以民¶
為皆如老&KR0360;也(韓非子/六反)¶
君有好獵者曠日持久而不得獸入則媿其家室出則¶
媿其知友州里惟其所以不得之故則狗惡也欲得良¶
<pb:KR3k0045_WYG_103-13b>¶
狗則家貧無以於是還疾耕疾耕則家富家富則有以¶
求良狗狗良則數得獸矣田獵之獲常過人矣非獨獵¶
也百事也盡然霸王有不先耕而成霸王者古今無有¶
此賢者不肖之所以殊也(呂氏春/秋貴當)¶
地可使肥又可使棘人肥必以澤(呂氏春/秋任地)¶
且夫饑代事也猶淵之與阪誰國無有(呂氏春/秋長攻)¶
百姓不足而君有餘者是猶刼盗以為服飾持行夸人¶
不知身死家破親戚并隨也(河上公註/老子益證)¶
<pb:KR3k0045_WYG_103-14a>¶
築城者先厚其基而求其髙畜民者先厚其業而後求¶
其澹(古贍字○鹽/鐵論未通)¶
周諺曰囊漏貯中而獨不聞歟夫君者民之父母取倉¶
之粟移之於民此非吾之粟乎(新序/刺奢)¶
倉盈庾億宜種黍稷年豐歲熟民人安息(焦氏易林/乾之師)¶
次六割之無創飽于四方測曰割之無創道可分也(太/𤣥)¶
(經第/六割)¶
次三糞以肥丘育厥根荄測曰糞以肥丘中光大也(太/𤣥)¶
<pb:KR3k0045_WYG_103-14b>¶
(經第/六養)¶
天下國家一體也君為元首臣為股肱民為手足下有¶
憂民則上不盡樂下有饑民則上不備膳下有寒民則¶
上不具服從跣而垂旒非禮也故足寒傷心民寒傷國¶
(申鑒/政體)¶
王者以四海為家兆人為子一夫不耕天下受其饑一¶
婦不織天下受其寒(潜夫論/浮侈)¶
夫饑寒並至而能無為非者寡然則温飽並至而能不¶
<pb:KR3k0045_WYG_103-15a>¶
為善者希(王充論衡/治期篇)¶
夫獺多則魚擾鷹衆則鳥亂有司設則百姓困奉上厚¶
則下民貧(抱朴子外/篇詰鮑)¶
衣食者民之本也民者國之本也民恃衣食猶魚之湏¶
水國之恃民如人之倚足魚無水則不得而生人失足¶
必不可以歩國失民亦不可以治(劉子/貴農)¶
饑寒並至而欲禁人為盗是揚火而欲無炎撓水而望¶
其靜不可得也(劉子/貴農)¶
<pb:KR3k0045_WYG_103-15b>¶
民如六畜在牧養者耳(李善註文選干/令升晉紀總論)¶
就使當今沙礫化為南金瓦石變為和玉使百姓渴無¶
所飲饑無所食雖皇羲之純德唐虞之文明猶不能以¶
&KR0854;蕭牆之内也(補文選劉/陶鑄錢議)¶
泉竭中虚池竭頻乾(廣文選揚子/雲交州牧箴)¶
使民主養民如蠶母之養蠶則其用豈徒絲蠶而已哉¶
(太平御覽/資産部蠶)¶
　　　激勸¶
<pb:KR3k0045_WYG_103-16a>¶
陵雪襃穎貞柯必振尊風賞流清原斯挹(宋書良吏/陸徽得)¶
桀之犬實可吠堯跖之客實可刺由又何况由之犬堯¶
之客(南齊書崔/慧景傳)¶
軒冕立於朝爵禄不隨臣不為忠中軍行戰委予之賞¶
不隨士不死其列陳(管子輕/重甲)¶
越王句踐見怒鼃而式之御者曰何為式王曰鼃有氣¶
如此可無為式乎士人聞之曰鼃有氣王猶為式况士¶
人之有勇者乎是歲人有自剄死以其頭獻者(韓非子/内儲說)¶
<pb:KR3k0045_WYG_103-16b>¶
(上/)¶
上下相得故能使用力者自極於權衡而務至於任鄙¶
戰士出死而願為賁育守道者皆懐金石之心以死子¶
胥之節用力者為任鄙戰如賁育守為金石則君人者¶
高枕而守已完矣(韓非子/守道)¶
香餌之下必有死魚重賞之下必有勇夫故禮者士之¶
所歸賞者士之所死招其所歸示其所死則所求者至¶
(黄石公/三畧上)¶
<pb:KR3k0045_WYG_103-17a>¶
今有千里之馬於此非得良工猶若弗取良工之與馬¶
也相得則然後成譬之若枹之與鼓夫士亦有千里髙¶
節死義此士之千里也能使士待千里者其惟賢者也¶
(呂氏春/秋知士)¶
闔盧試其民於五湖劒皆加於肩地流血幾不可上句¶
踐試其民於寢官民爭入水火死者千餘矣遽擊金而¶
卻之賞罰有充也莫耶不為勇者興懼者變勇者以工¶
懼者以拙能與不能也夙沙之民自攻其君而歸神農¶
<pb:KR3k0045_WYG_103-17b>¶
宻湏之民自縛其主而與文王湯武非徒能用其民也¶
又能用非已之民能用非已之民國雖小卒雖少功名¶
猶可立(呂氏春/秋用民)¶
趙簡子有兩白騾而甚愛之陽城胥渠處廣門之官夜¶
款門而謁曰主君之臣胥渠有疾醫敎之曰得白騾之¶
肝病則止不得則死謁者入通董安于御於側愠曰譆¶
胥渠也期吾君騾請即刑焉簡子曰夫殺人以活畜不¶
亦不仁乎殺畜以活人不亦仁乎於是召庖人殺白騾¶
<pb:KR3k0045_WYG_103-18a>¶
取肝以與陽城胥渠處無幾何趙興兵而攻翟廣門之¶
官左七百人右七百人皆先登而獲甲首(呂氏春/秋决勝)¶
田子方見老馬於道喟然有志焉以問其御曰此何馬¶
也其御曰此故公家畜也老罷而不為用出而鬻之田¶
子方曰少而貪其力老而棄其身仁者弗為也束帛以¶
贖之罷武聞之知所歸心矣齊莊公出獵有一蟲舉足¶
將摶其輪問其御曰此何蟲也對曰此螳螂也其為蟲¶
也知進而不知却不量力而輕敵莊公曰此為人而必¶
<pb:KR3k0045_WYG_103-18b>¶
為天下勇武矣廻車而避之勇武聞之知所盡死矣故¶
田子方隱一老馬而魏國戴之齊莊公避一螳螂而勇¶
武歸之故聖人行之於小則可以覆大矣審之於近則¶
可以懐逺矣(淮南子/人間訓)¶
夫服重上阪出馳千里馬之禍也然節馬樂之者以王¶
良足為盡力也先登䧟陣赴死嚴敵民之禍也然節士¶
樂之者以明君可為効死也(潜夫論/勸將)¶
除惡犬以遏酒酗之患市馬骨以招追風之駿軾怒鼃¶
<pb:KR3k0045_WYG_103-19a>¶
以勸勇避螳螂以厲武(抱朴子外/篇君道)¶
螳螂見歎齊士輕戰越王軾鼃國以死獻(藝文類聚人/部鑒誡詩)¶
越王問於大夫種曰吾欲伐呉可乎對曰可矣君賞厚¶
而信罰嚴而必君欲知之何不試焚宫室於是遂焚宫¶
室民莫救火乃下令曰人救火而死者比敵死之賞勝¶
火而死者比勝敵之賞不救火者比䧏北之罪民之塗其¶
體被濡衣走火者左三千人右三千人此知必勝之勢¶
也(藝文類聚刑/法部刑法)¶
<pb:KR3k0045_WYG_103-19b>¶
　　　布澤¶
洌(音/列)彼下泉浸彼苞稂(音/郎)○洌彼下泉浸彼苞蕭(叶疎/鳩反)¶
○洌彼下泉浸彼苞蓍(音尸○詩/國風下泉)¶
芄芄(音/蓬)黍苗陰雨膏(去/聲)之(詩國風/下泉)¶
蓼(音/六)彼蕭斯零露湑(上/聲)兮○蓼彼蕭斯零露瀼瀼(音/攘)○¶
蓼彼蕭斯零露泥泥(音/你)○蓼彼蕭斯零露濃濃(詩小雅/蓼蕭)¶
湛湛(上/聲)露斯匪陽不晞○湛湛露斯在彼豐草○湛湛¶
露斯在彼把棘(詩小雅/湛露)¶
<pb:KR3k0045_WYG_103-20a>¶
蓼蕭澤及四海也(毛詩/蓼蕭)¶
葛也藟也生於河之厓得其潤澤以長大而不絶喻王¶
之同姓得王之恩施以生長其子孫(鄭氏箋/詩葛藟)¶
露者天所以潤萬物喻王者恩澤不為逺國則不及也¶
(鄭氏箋/詩蓼蕭)¶
天下之民如黍苗然宣王能以恩澤育養之亦如天之¶
有陰雨之潤(鄭氏箋/詩黍苖)¶
冬有積雪春而益之以小雨潤澤則饒洽(鄭氏箋詩/信南山)¶
<pb:KR3k0045_WYG_103-20b>¶
旱山之足林木茂盛者得山雲雨之潤澤也喻周邦之¶
民獨豐樂者被其君德敎(鄭氏箋/詩旱麓)¶
草之所以能延蔓被盛露也民之所以能蕃息蒙君澤¶
也(毛詩正義/野有蔓草)¶
激揚之水豈不能流移一束之薪乎言能流移之以興¶
王者之尊豈不能施行恩澤於下民乎言其能施行之¶
(毛詩正義/楊之水)¶
秩秩然出無極已者此澗水之流也以興施無有竆者¶
<pb:KR3k0045_WYG_103-21a>¶
此宣王之德也言王德之無竆猶澗水流之不竭(毛詩/正義)¶
(斯/干)¶
客始至主人以簋盛餐以匕載肉而待之是主人供承¶
之惠於賔客厚也以興古者天子施予之恩於天下厚¶
也(毛詩正/義大東)¶
言芃芃長大者是黍苖也此黍苗所以得長大者天以¶
陰雨之澤膏潤之故也以興宣王之時悅樂者是衆人¶
也此衆人所以得悅樂者由王以恩惠之澤養育之故¶
<pb:KR3k0045_WYG_103-21b>¶
也以黍苗之仰膏雨猶衆人之仰恩惠是宣王能育潤¶
天下(毛詩正/義黍苗)¶
祭者澤之大者也是故上有大澤則惠必及下顧上先¶
下後耳非上積重而下有凍餒之民也是故上有大澤¶
則民夫人待于下流知惠之必將至也由餕見之矣(禮/記)¶
(祭/綂)¶
夫祭有畀煇胞翟閽者惠下之道也唯有德之君為能¶
行此(禮記/祭綂)¶
<pb:KR3k0045_WYG_103-22a>¶
鬼神有祭不獨饗之使人餕之恩澤之大者國君有蓄¶
積不獨食之亦以施恵於境内也(鄭氏註禮/記祭綂)¶
藥攻人疾先使瞑眩憒亂乃得瘳愈喻行仁當精熟德¶
恵乃洽也(趙氏註孟/滕文公上)¶
雲天成陰聖人以澤蔭庶物(三墳/形墳)¶
萬物燥澤可及天地怒澤能悅萬形惡澤能羙(乾坤鑿/度乾鑿)¶
(度/上)¶
賢能太守去帝城不逺河潤九里冀京師并蒙福也(後/漢)¶
<pb:KR3k0045_WYG_103-22b>¶
(書郭伋/列傳)¶
汦汦庶類含甘吮滋(後漢書/蔡邕傳)¶
春雨之灌萬物無地不澍無物不生(後漢書明/帝紀註)¶
莫不鳥騰魚躍喜蒙德澤(晉書摰/虞傳)¶
天波既洗雲油遽沐(梁書袁/昂傳)¶
幸聖主畱善貸之德紆好生之施解網咒禽下車泣罪¶
愍兹恚詬憐其觳觫加肉朽胔布葉枯株輟薪止火得¶
不銷爛所謂還魂斗極追氣泰山(梁書王/僧孺傳)¶
<pb:KR3k0045_WYG_103-23a>¶
雲構鬱起澤及百司企春望榮内外同慶(魏書任城王/雲子澄傳)¶
招揺東指天下識其春人君布德率土懷其恵(周書黎/景熙藝)¶
(術/傳)¶
夫渤澥之侵沾濡千里列國之政豈周之膏潤者歟(隋/書)¶
(刑法/志)¶
洪恩大澤便同海運(隋書楊/素傳)¶
雷之動也萬物啟雨之潤也萬物解大人施行有似於¶
此(文子/上德)¶
<pb:KR3k0045_WYG_103-23b>¶
治身者愛氣則身全治國者愛民則國安治身者呼吸¶
精氣無令耳聞也治國者布施恵德無令卞知也(河上/公註)¶
(老子/能為)¶
聖人積德不積財有德以敎愚有財以與貧既以爲人¶
施設德化已愈有德既以財賄布施與人而財益多如¶
日月之光無有盡時也(河上公註/老子顯質)¶
饗飲之禮先爵於卑賤而後貴者始差殽膳下浹而樂¶
人始奏觴不下徧君不賞差殽不下浹上不舉樂故禮¶
<pb:KR3k0045_WYG_103-24a>¶
者所以恤下也(賈子/禮)¶
積雨潤下畜地光也(京氏易傳/大畜上)¶
潼滃蔚薈膚寸來㑹津液下降流潦滂沛(焦氏易林/履之恒)¶
府藏之富王以賑貸(焦氏易林/坎之大過)¶
五岳四瀆合潤為德行不失理民賴恩福(焦氏易林/恒之井)¶
嵩高岱宗峻直且神觸石膚寸千里蒙恩(焦氏易林/大壯之兌)¶
隠隠大雷霶霈為雨(焦氏易林/㢲之離)¶
雲興蔽日雨集草木年茂歲熟(焦氏易林/未濟之升)¶
<pb:KR3k0045_WYG_103-24b>¶
次三蒼木維流厥羙可以達於瓜苞測曰蒼木維流内¶
恕以量也(太𤣥經/第二逹)¶
上九雨降於地不得止不得過測曰雨降于地澤節也¶
(太𤣥經/第五用)¶
次六飲汗吭吭得其膏滑測曰飲汗吭吭道足嗜也(太/𤣥)¶
(經第/六闕)¶
人不喜不施恩天不悅不降雨(王充論衡/雷虛篇)¶
細宻之雨能潤於枯瀆况於谷邪(太𤣥經第/一少解)¶
<pb:KR3k0045_WYG_103-25a>¶
雖星畢之滂沲尚未齊其膏液(文選蜀/都賦)¶
弛秋霜之嚴威流春澤之渥恩(文選西/征賦)¶
民望如草我澤如春(文選曹/植士啓)¶
春雨潤木自葉流根鴟鴞恤功愛子及室故天稱㒺極¶
之恩聖有綢繆之惠(文選張悛爲/謝詢作表)¶
江海所流無地不潤雲雨所加無物不茂(藝文類聚封/爵部親戚封)¶
(表/)¶
固宜觀象雷雨布寛大之恩取類澤風申肆眚之令(藝/文)¶
<pb:KR3k0045_WYG_103-25b>¶
(類聚治政/部赦宥詔)¶
非日非月蒼生仰其照臨如雲如雨天下蒙其恩蔭(文/苑)¶
(英華除陵/贈答上書)¶
語曰雷高弗雨雷在南山之下則雨矣(埤雅天/道門雷)¶
井以汲人水無空竭猶人君以政敎養天下惠澤旡窮¶
也(玉海周易/鄭康成註)¶
譬如甘雨潤於一切若山若澤若高若下是諸草木无¶
不蒙益(海空智藏/經普說品)¶
<pb:KR3k0045_WYG_103-26a>¶
若如海龍普雨天下無所不潤(修行道地/經修行品)¶
天不終朝而雨六合者彌天之雲也𢎞淵源以潤八極¶
者四大之流也彼直無為降而萬物賴其澤此本無心¶
行而高下蒙其潤(𢎞明集/卷十二)¶
　　　望治¶
肆若農服田饑以望穫(汲冡周易/度邑解)¶
下泉思治也曹人疾共公侵刻下民不得其所憂而思¶
明王賢伯也(毛詩/下泉)¶
<pb:KR3k0045_WYG_103-26b>¶
野有蔓草思遇時也君之澤不下流民竆於兵革男女¶
失時思不期而㑹焉(毛詩野/有蔓草)¶
褰裳思見正也狂童恣行國人思大國之正已也(毛詩/褰裳)¶
誰能亨魚者乎有能亨魚者我則漑滌而與之釜鬵以¶
興誰能西歸輔周治民者乎有能輔周治民者我則歸¶
之以周舊政令之好音(毛詩正/義匪風)¶
今燕虐其民王往而征之民以為將拯已於水火之中¶
也(孟子梁/惠王下)¶
<pb:KR3k0045_WYG_103-27a>¶
民之憔悴於虐政未有甚於此時者也饑者易為食渴¶
者易為飲(孟子公/孫丑上)¶
民之思明君猶水樂卑下獸樂廣野敺之則歸其所樂¶
(趙氏註孟/離婁上)¶
莫不望景聳魂瞻雲佇足(宋書謝/莊傳)¶
傾首東望仰希拯接咸同旱苗之待天澤赤子之望慈¶
親(宋書索/虜傳)¶
夫流於海者行之旬月見似人者而喜矣及其朞年也¶
<pb:KR3k0045_WYG_103-27b>¶
見其所嘗見物於中國者而喜矣夫去人滋久而思人¶
滋深歟亂世之民其去聖王亦久矣其願見之日夜無¶
間故賢主秀士之欲憂黔首者不可不務也(呂氏春/秋聽言)¶
雲雷困積大雨重疊久不見日使我心悒(焦氏易林/蠱之大畜)¶
喁喁嘉草思降甘雨景風生上沾洽時澍(焦氏易林/豐之未濟)¶
蒼生饑德億兆渴化(文苑英華孔/熙元檄一)¶
三伏之日炎暑赫曦男女行來其氣短急望見義井則¶
喜不可言未至而憂既至而樂號為歡樂井(太平御覽/詩序部伏)¶
<pb:KR3k0045_WYG_103-28a>¶
(日/)¶
衆生樂見如夏日雲衆生樂受如夏時雨(大方等大集/經卷二十五)¶
猶如篤病樂見良醫處闇之者樂覩光明如没水者樂¶
至彼岸如受苦者樂得歸依(大方等大集/經卷二十八)¶
亢陽如久必思甘雨之澤災癘若多尅待良醫之藥(法/苑)¶
(珠林卷/九十七)¶
　¶
　¶
<pb:KR3k0045_WYG_103-28b>¶
　¶
　¶
　¶
　¶
　¶
　¶
　¶
　喻林卷一百三¶
