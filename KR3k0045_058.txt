# -*- mode: mandoku-view; -*-
#+TITLE: 喻林
#+DATE: 2015-08-24 23:32:19.071931
#+PROPERTY: ID KR3k0045
#+PROPERTY: BASEEDITION WYG    
#+PROPERTY: JUAN 卷五十八
<pb:KR3k0045_WYG_058-1a>¶
欽定四庫全書¶
　喻林卷五十八　　　　　明　徐元太　撰¶
　　人事門(五十六/)¶
　　　無用¶
𦕈能視不足以有明也跛能履不足以與行也(易履/)¶
折其右肱終不可用也(易豐/)¶
跂然三隅之形者彼織女也終一日歴七辰至夜而廻¶
反徒見其如是何曽有織乎言王之官司徒見列於朝¶
<pb:KR3k0045_WYG_058-1b>¶
耳何曽有用乎(毛詩正/義大東)¶
體無纖㣲疾安用問良醫(魏志劉/邵傳註)¶
身無錙銖之行能無鷹犬之用(呉志賀/邵傳)¶
盖老牛不犧禮有常制(晉書虞/預傳)¶
豈可欲以殞海之鬐望鼓鰓於豎鱗之肆墜風之羽凱¶
振翮於軒毳之間其不能俱陪淥水竝負青天可無待¶
於明見(宋書周/朗傳)¶
魏武帝陵下銅鉈石犬各二古詩云石犬不可吠銅鉈徒¶
<pb:KR3k0045_WYG_058-2a>¶
爾為(述異/記上)¶
洛中童謠曰雖有千黄金無如我斗粟斗粟自可飽千¶
金何所直(述異/記下)¶
漢世古諺曰雖有神藥不如少年雖有珠玉不如金錢¶
(述異/記下)¶
骨肉不任充鼎爼皮毛不足入貨財(陳書徐/陵傳)¶
惠子謂莊子曰吾有大樹人謂之樗其大本擁腫而不¶
中繩墨其小枝卷曲而不中規矩立之塗匠者不顧今¶
<pb:KR3k0045_WYG_058-2b>¶
子之言大而無用衆所同去也(莊子逍/遙遊)¶
朱泙漫學屠龍於支離益單千金之家三年技成而無¶
所用其巧(莊子&KR0844;/禦㓂)¶
輕重不合於斤兩長短不充於度數便為廢物何所施¶
哉(鬼谷子/捭闔註)¶
夫馬似鹿者而題之千金然而有百金之馬而無一金¶
之鹿者馬為人用而鹿不為人用也(韓非子外/儲説左)¶
郢人有買屋棟者求大三圍之木而人予車轂跪而度¶
<pb:KR3k0045_WYG_058-3a>¶
之巨雖可而長不足(淮南子/説山訓)¶
舟能沉能浮愚者不加足騏驥驅之不進引之不止人¶
君不以取道里(淮南子/説林訓)¶
毋貽肓者鏡毋予躄者履毋賞越人章甫非其用也(淮/南)¶
(子説/林訓)¶
吾貧而子問以富術縱有其術是不可用之術也昔人¶
有言能得長生者道士聞而欲學之比往言者死矣道¶
士髙蹈而恨夫所欲學學不死也其人已死而猶恨之¶
<pb:KR3k0045_WYG_058-3b>¶
是不知所以為學也今子欲求殖貨而問術於我我且¶
自貧安能教子以富乎子之此問有似道士之學不死¶
者也(孔叢子/陳士義)¶
若疫嵗之巫徒能鼓口耳(鹽鐵論/救匱)¶
魯人身善織屨妻善織縞而徙於越或謂之曰子必窮¶
魯人曰何也曰屨為履縞為冠也而越人徒跣翦髪遊¶
不用之國欲無窮可得乎(説苑/反質)¶
敗軍之將不可言勇亡國之臣不可言智(説苑/談叢)¶
<pb:KR3k0045_WYG_058-4a>¶
一臂六手不使堵口莫肯為用利棄我走(焦氏易林/同人之乾)¶
缺囊破筐空無黍粱(焦氏易林/頥之暌)¶
曰蹇六盲足痛難行終日至暮不離其鄰(焦氏易林/大過之艮)¶
老馬垂耳不見百里(焦氏易林/遯之賁)¶
脛足跛倚不可以行頓於丘傍(焦氏易林/暌之復)¶
蹇牛折角不能載粟(焦氏易林/艮之屯)¶
脛急股攣不可出門(焦氏易林/艮之同人)¶
天女踞床不成文章南箕无舌飯多砂糠(焦氏易林/小過之比)¶
<pb:KR3k0045_WYG_058-4b>¶
朽條腐索不堪施用(焦氏易林/節之豫)¶
次八弓善反弓惡反善馬恨惡馬恨絶弸(薄耕/切)破車終¶
不偃測曰弓反馬恨終不可以也(太𤣥經/第六止)¶
作無益之能納無補之説以夏進爐以冬奏扇(王充論/衡逢遇)¶
(篇/)¶
折其右肱雖左肱在豈足用乎(周易/畧例)¶
西南巨牛出自江岷體若垂雲肉盈千鈞雖有逸力難¶
以揮輪(山海經中/山經圖讃)¶
<pb:KR3k0045_WYG_058-5a>¶
道家之言髙則髙矣用之則弊遼落迂濶譬猶干將不¶
可以縫線巨象不中使捕䑕金舟不能凌陽侯之波玉¶
馬不任騁千里之迹也(抱朴子外/篇用形)¶
故不欲復舉熠燿以厠日月之間拊甂瓴於洪鍾之側¶
貢輕扇於堅氷之節衒裘鑪乎隆暑之月必見捐於無¶
用速非時之巨嗤(抱朴子外/篇嘉遯)¶
麞有身而不能噬鹿有角而不能觸(古今/注)¶
明鏡所以照形而盲者以之盖巵玉笄所以餙首而秃¶
<pb:KR3k0045_WYG_058-5b>¶
嫗以之挂杙非鏡笄之不美無用於彼也(劉子/随時)¶
獨攄意乎宇宙之外鋭思於毫芒之内然而氣不賈於¶
當已用不效於一世(文選班固/荅賓戯)¶
齊有居士田仲者宋人屈轂往見之謂曰轂有瓠堅如¶
石厚而無竅而效之先生田仲曰堅如石不可剖而斵¶
厚而無竅不可以受水漿吾無用此瓠以為也屈轂曰¶
然其棄物乎曰然今先生雖不恃人之食亦無益人之¶
國矣猶可棄之瓠也(文選張景/陽陽命註)¶
<pb:KR3k0045_WYG_058-6a>¶
顧此腹背羽愧彼排虚翮(文選盧諶答/魏子悌詩)¶
孫綽齋前種一株松髙世遠語孫曰松樹子非不楚楚¶
可憐但永無棟梁用耳孫曰楓樹雖合抱亦何所施(世/説)¶
(新語/言語)¶
材曲兮枉撓朽木兮難抽(藝文類聚刑/法部刑法賦)¶
何用勝彫斵譬木良如朽(藝文類聚禮/部燕會詩)¶
𤣥黄之馬事絶於銜鑣蟠朽之林飾乖於丹漆何則千¶
里之志已窮萬乗之器無取(藝文類聚職/官部司徒表)¶
<pb:KR3k0045_WYG_058-6b>¶
文籍雖滿腹不如一囊錢(事文類/聚錢)¶
懼駑蹇無奔走之實朽薄非折衝之才(文苑英華史/祥太子書)¶
今先生收天下之術博觀四方之日乆矣未能裨世上¶
之治明君臣之義是則未有異於府庫之藏金玉筐篋¶
之囊簡書也(太平御覽珍/寳部金下)¶
戈刀雖備於執事而無所揚其鋒(太平御覽/兵部戈)¶
尸子曰野鴨為鳬家鴨為鶩不能飛翔如庶人守耕稼¶
而已(埤雅品/物門鶩)¶
<pb:KR3k0045_WYG_058-7a>¶
譬如折軸无所復用(海空智藏/經持誡品)¶
譬如漿滓无所復用(元陽妙/經卷十)¶
譬然濕草煙氣上騰漸以消散至于滅盡(大寳積/經二十)¶
人之無聞老若特牛但長肌肥無有智慧(法句經/老耋品)¶
如車軸折輻輞破壊不任運載(本緣經毗/羅摩品)¶
又如養馬不乗則無所任(大智度/論卷下)¶
譬如最弊惡馬名為敗壊但有馬名無有馬用(十住毘/婆沙論)¶
(卷四/)¶
<pb:KR3k0045_WYG_058-7b>¶
似若葶藶艾蒿枝葉皆苦訶梨果樹遍體無甘(法苑珠/林卷八)¶
(十二/)¶
　　　干進¶
初九壯于前趾往不勝為咎(易夬/)¶
在下而壯故曰壯于趾也居下而用剛壯以斯而進窮¶
凶可苦也(王弼註/易大壯)¶
飛鳥遺其音聲哀以求處上愈无所適下則得安愈上¶
則愈窮莫若飛鳥也(王弼註/易小過)¶
<pb:KR3k0045_WYG_058-8a>¶
角者西南隅也上九處晉之極過明之中其猶日過於¶
中已在於角而獨進之故曰進其角也(周易正/義晉)¶
丈夫生而願為之有室女子生而願為之有家父母之¶
心人皆有之不待父母之命媒妁之言鑚穴隙相窺踰¶
牆相從則父母國人皆賤之古之人未嘗不欲仕也又¶
惡不由其道不由其道而往者與鑚穴隙之類也(孟子/滕文)¶
(公下/)¶
蘇代謂燕昭王曰孝如曽參孝己則不過養其親耳信¶
<pb:KR3k0045_WYG_058-8b>¶
如尾生髙則不過不欺人耳亷如鮑焦史鰌則不過不¶
竊人之財耳今臣為進取者也臣以為亷不與身俱達¶
義不與生俱立仁義者自完之道也非進取之術也(戰/國)¶
(䇿燕/昭王)¶
毛遂曰臣乃今日請處囊中耳使遂蚤得處囊中乃脱¶
頴而出非特其末見而已(史記平/原君傳)¶
商鞅挾三術以鑚孝公李斯奮時務而要始皇彼皆躡¶
風雲之㑹履顛沛之執據檄乗邪以來一日之冨貴朝¶
<pb:KR3k0045_WYG_058-9a>¶
為榮華夕而焦瘁福不盈眦旤溢於世(前漢書/敘傳上)¶
夫君子非不欲仕也耻夸毗以求舉非不欲室也惡登¶
牆而摟處呌呼衒鬻縣旌自表非隋和之寳也暴智燿¶
世因以干禄非仲尼之道也(後漢書崔/駰列傳)¶
叄輪可使自轉木雕猶能獨飛已垂翅而還故棲盍亦¶
調其機而銛諸(後漢書張/衡列傳)¶
務進者趨前而不顧後榮貴者矜已而不待人(後漢書/朱暉孫)¶
(穆傳/)¶
<pb:KR3k0045_WYG_058-9b>¶
上亂聖朝貫魚之序下違羣士凖平之倫(晉書蔡/謨傳)¶
忘狐䑕之顧歩愧燕雀之徊翔(梁書徐/勉傳)¶
次二上無根思登于天谷在于淵測曰上無根不能自¶
活也(太𤣥經/第一上)¶
次四即上不貞無根繁榮孚虚名測曰即上不貞妄升¶
也(太𤣥經/第一上)¶
次五鋭其東忘其西見其背不見其心(太𤣥經/第二鋭)¶
次三髙其歩之堂有露測曰髙歩有露妄升也(太𤣥經/第五去)¶
<pb:KR3k0045_WYG_058-10a>¶
以子之才上不臣于天子下不交于諸侯而猶偃仰當¶
世是洗巢由之耳而負伊尹之鼎也(天禄閣外/史待樵)¶
于時懸爵而賣之猶&KR0844;肆也争津者買之猶市人也有¶
直者無分而徑進空拳者望途而收迹(抱朴子外/篇審舉)¶
夫佞者鼓珍賂為勁羽則無髙而不到矣乗朋黨為舟¶
楫則無遠而不濟矣(抱朴子外/篇名實)¶
若乃狥萬金之貨以索百十之售(抱朴子外/篇任命)¶
汲汲於進趨悒悶於否滯者豈能舍至易速達之通塗¶
<pb:KR3k0045_WYG_058-10b>¶
而守甚難必窮之塞路乎(抱朴子外/篇朂學)¶
奚不汎輕舟以託迅御飛帆以逺之交瑰貨於朔南收¶
金碧於九疑(抱朴子外/篇安貧)¶
固時俗之工巧兮偭規矩而改錯背繩墨以追曲兮競¶
周容以為度(文選屈原/離騷經)¶
夫自衒自媒者士女之醜行也干時求進者道家之明¶
忌也(文選曹植/求自試表)¶
萎葉愛榮條涸流好河廣(文選謝瞻/答靈運詩)¶
<pb:KR3k0045_WYG_058-11a>¶
則有窮巷之賔繩樞之士冀宵燭之末光邀潤屋之㣲¶
澤魚貫鳬躍䬃沓鱗萃分鴈鶩之稻梁霑玉斚之餘瀝¶
(文選劉峻/廣絶交論)¶
無足而至者物之藉也隨踵而立者人之薄也(文選顔/延之陶)¶
(徴士/誄)¶
隋珠彈雀堂溪刈葵鴛雛啄䑕何異乎䲻(廣文選張子/並誚青衣賦)¶
今足下琬琰之朴未剖而求光時之價騏驥之足未攄¶
而希絶景之功心鋭而動淺望速而應遲(藝文類聚人/部别下書)¶
<pb:KR3k0045_WYG_058-11b>¶
里語云仕官不止車生耳(太平御覽人/事部諺下)¶
　　　改節¶
初九舍爾靈龜觀我朶頥凶(易頥/)¶
是為馮婦也晉人有馮婦者善搏虎卒為善士則之野¶
有衆逐虎虎負嵎莫之敢攖望見馮婦趨而迎之馮婦¶
攘臂下車衆皆悦之其為士者笑之(孟子盡/心下)¶
子獨不見家人寡婦邪始自約敕之時意廼慕宋伯姬¶
及陳孝婦不幸壹為盜賊所汙遂行滛失知其非禮然¶
<pb:KR3k0045_WYG_058-12a>¶
不能自還吾猶此矣(前漢書/游俠傳)¶
陵霜不彫者松栢也臨難不移者君子也何圗松栢彫¶
於㣲霜而雞鳴己於風雨(晉書呂/先傳)¶
喢血斷金披心相付謂卿食椹懐音保之偕老豈意畜¶
水覆舟養獸反害悔之噬臍將何所及(晉書慕/容垂傳)¶
豹姿未變鳯徳已衰(晉書愍懐/太子傳)¶
以潔白為汚辱譬猶沐浴而抒溷薫燧而負彘(淮南子/説山訓)¶
次三唐素不貞亡彼瓏玲(太𤣥經/第四唐)¶
<pb:KR3k0045_WYG_058-12b>¶
蘭芷變而不芳兮荃蕙化而為茅何昔日之芳草兮今¶
直為此蕭艾也(文選屈原/離騷經)¶
言往昔芬芳之草今皆直為蕭艾而已以言往日明智¶
之士今皆佯愚狂惑不顧也(王逸註楚/辭離騷經)¶
言蘭芷之草變易其體而不復香荃蕙化而為菅茅失¶
其本性也以言君子更為小人忠信更為佞偽也(王逸/註楚)¶
(辭離/騷經)¶
以此獨立不達亦何苦何恨乎而便當伐本瓦合餔糟¶
<pb:KR3k0045_WYG_058-13a>¶
握泥&KR3097;足適履毁方入圓不亦劇乎(抱朴子外/篇刺驕)¶
遲重者蓬轉而波擾整肅者鹿踊而魚躍(抱朴子外/篇酒誡)¶
言甘以移植而易名恐人徙居而變節(李善註文選潘/安仁贈陸機詩)¶
何意百錬剛化為繞指柔(文選劉琨重/贈盧諶詩)¶
始素終𤣥墨翟垂涕(文選顔延年和/謝靈運詩註)¶
在南稱柑度北則橙(文選潘岳為/賈謐作詩)¶
雖今之作者人自為量而首路同塵輟塗殊軌者多矣¶
豈所以昭末景泛餘波(文選顔延之/陶徴士誄)¶
<pb:KR3k0045_WYG_058-13b>¶
固時俗之流從兮又孰能無變化覽椒蘭其若兹兮又¶
况掲車與江離(楚辭離/騷經)¶
余以蘭為可恃兮羌無實而容長委厥美以從俗兮茍¶
得列乎衆芳(楚辭離/騷經)¶
譬如有人未離欲染遇見女寳在空林中形貌端嚴甚¶
可愛樂雖具觀見種種身支而能制心不行放逸後於¶
餘處遇見女人形貌麁醜鄙穢下賤返生貪愛遂行放¶
逸(波羅蜜多經/五百九十一)¶
<pb:KR3k0045_WYG_058-14a>¶
譬如梵志子浄潔自喜詣於舎後卒汚其指行詣金師¶
指汚不浄以火燒之金師諌曰勿發是心有餘方便除¶
此不淨灰土拭之以水洗之設吾火燒卿不能忍火之¶
毒痛自觸其身更甚于前梵志子聞即懐瞋恚便罵金¶
師莫以己心量度他人自不能忍謂人不堪金師聞知¶
燒鉗正赤以鑷彼指年少得熱痛不能忍掣指著口金¶
師大笑謂年少言何持不浄指含著口中年少報曰不¶
遭痛時見指不浄適遇火毒即忘指穢(修行道地/經學地品)¶
<pb:KR3k0045_WYG_058-14b>¶
　　　竊位¶
以瑞玉為佩佩之鞙鞙然居其官職非其才之所長也¶
徒美其佩而無其徳(鄭氏箋/詩大東)¶
四牡者人君所乗駕今但養大其領不肯為用喻大臣¶
自恣王不能使也(鄭氏箋詩/節南山)¶
王政既偏其所用之人皆鞙鞙然佩其璲玉居其官職¶
不以其才之所長徒美其佩而無其徳也(毛詩正/義大東)¶
維天之有漢仰監視之亦有精氣之光是徒有光而無¶
<pb:KR3k0045_WYG_058-15a>¶
明今佩璲之人亦徒有名而無實也(毛詩正/義大東)¶
此夫為盜不操矛弧者也攻而不用弦刀者也欺父母¶
未有罪而弑君未伐者也何以為髙賢才乎(史記日/者傳)¶
與懸黎而並肆將駿驥而同皁終朝擊缶匪黄鍾之所¶
諧日暮却行何前人之能及(隋書王貞/文學傳)¶
若乃心利錐刀居台鼎之任智昏菽麥當機衡之重(北/史)¶
(恩幸/傳)¶
狇猴冠帶盜載非位衆犬共吠倉狂蹶足(焦氏易林/剝之随)¶
<pb:KR3k0045_WYG_058-15b>¶
次七格其珍類龜緺厲測曰格其珍類無以自匡也(太/𤣥)¶
(經第/二格)¶
次三龍襲非其穴光亡于室(太𤣥經/第六闕)¶
毛芥在鐵石間也一口之氣能吹毛芥非必焱風俗吏¶
之易遷猶毛芥之易吹也(王充論衡/狀留篇)¶
竊人之物其得非不速疾也然而非其有得之非己之¶
力也世人早得髙官非不有光榮也而尸祿素飡之謗¶
諠譁甚矣(王充論衡/狀留篇)¶
<pb:KR3k0045_WYG_058-16a>¶
官達者才未必當其位譽美者實未必副其名故鋸齒¶
不能咀嚼箕舌不能别味壺耳不能理音屩鼻不能識¶
氣釡目不能攄望舒之景牀足不能有尋常之逝(抱朴/子外)¶
(篇博/喻)¶
衝飊焚輪原火所以増熾也螢燭值之而反滅甘雨膏¶
澤嘉生所以繁榮也而枯木得之以速朽朱輪華轂俊¶
民之大寳也而負乗竊之而召禍鼎食萬鍾宣力之𢎞¶
報也而近才受之以覆餗(抱朴子外/篇博喻)¶
<pb:KR3k0045_WYG_058-16b>¶
㧞茅之義圯而負乗之羣興亢龍髙墜泣血漣如(抱朴/子外)¶
(篇名/實)¶
鶉鷃棲翔鳯之條黿鼉遊升龍之川識真者所為憤結¶
也(李善註文選陸士/衡呉王郎中詩)¶
皇聖昭天徳豐澤振沈泥惜無雀雉化何用充海涯(文/選)¶
(顔延之和/謝靈運詩)¶
鴞集瓊林鯨躍神淵(廣文選郭景純/晉元帝哀䇿文)¶
　　　譽失¶
<pb:KR3k0045_WYG_058-17a>¶
語曰當君而歎堯舜之美譬猶人子對厥親而生譽他¶
人之父(晉書禮/志下)¶
殺一人謂之不義必有一死罪矣若以此説往殺十人¶
十重不義必有十死罪矣殺百人百重不義必有百死¶
罪矣當此天下之君子皆知而非之謂之不義今至大¶
為不義攻國則弗非從而譽之謂之義(墨子非/攻上)¶
今有一人入人園圃竊其桃李衆聞則非之上為政者¶
得則罰之此何也以虧人自利也至攘人犬豕鷄豚者¶
<pb:KR3k0045_WYG_058-17b>¶
其不義又甚入人園圃竊桃李是何故也以虧人愈多¶
其不仁兹甚罪益厚至入人欄廐取人馬牛者其不仁¶
義又甚攘人犬豕鷄豚此何故也以其虧人愈多茍虧¶
人愈多其不仁兹甚罪益厚至殺不辜人也杝其衣裘¶
取戈劒者其不義又甚入人欄廐取人馬牛此何故也¶
以其虧人愈多茍虧人愈多其不仁兹甚矣罪益厚當¶
此天下之君皆知而非之謂之不義今至大為攻國則¶
弗知非從而譽之謂之義此何謂知義與不義之别乎¶
<pb:KR3k0045_WYG_058-18a>¶
(墨子非/攻上)¶
巫馬子謂子墨子曰舍今之人而譽先王是譽槁骨也¶
譬若匠人然智槁木也而不智生木(墨子/耕柱)¶
有譽人之力儉者舂至旦不中員呈猶讁之察之乃其¶
母也故小人之譽人反為損(淮南子/説山訓)¶
九州多山而華岱為嶽四方多川而江河為瀆者華岱¶
髙而江河大也長生(人名/姓周)州郡髙大者同姓之伯賢舍¶
而譽他族之孟未為得也(王充論衡/超竒篇)¶
<pb:KR3k0045_WYG_058-18b>¶
俗好髙古而稱所聞前人之業菜果甘甜後人新造蜜¶
酪辛苦(王充論衡/超竒篇)¶
舍其家而觀他人之室忽其父而稱異人之翁未為徳¶
也(王充論衡/佚文篇)¶
褒功失丘山之積頌徳遺膏腴之美(王充論衡/佚文篇)¶
是得牛之服重不譽馬速也譽手毁足孰謂之慧矣(王/充)¶
(論衡别/通篇)¶
雖相引以名聲是相結以病患(莊子音/義外物)¶
<pb:KR3k0045_WYG_058-19a>¶
魯有醜者其父出見美者商咄反而告其隣曰商咄不¶
如吾子也是至美不如至惡愛子不知其醜也(意林吕/氏春秋)¶
稱譽其徳髙者凌青雲廣者踰地圻得無踰其本過其¶
實乎(𢎞明集牟/子理惑論)¶
　　　材害¶
肥豕必烹甘泉必竭直木必伐(汲冡周書/周祝解)¶
木摧於秀蘭燒以薫(晉書宣五/王列傳)¶
象由齒斃膏用明煎(北齊書文苑/祖鴻勲傳)¶
<pb:KR3k0045_WYG_058-19b>¶
凡國之亡也以其長者也人之自失也以其所長者也¶
故善游者死於梁池善射者死於中野(管子/樞言)¶
夫豐狐文豹棲於山林伏於巖穴静也夜行晝居戒也¶
雖饑渇隐約猶且胥疏於江湖之上而求食焉定也然¶
且不免於罔羅機辟之患是何罪之有哉其皮為之灾¶
也今魯國獨非君之皮耶吾願君刳形去皮洒心去欲¶
而遊於無人之野(莊子/山木)¶
東海有鳥焉名曰意怠其為鳥也翂翂翐翐而似無能¶
<pb:KR3k0045_WYG_058-20a>¶
引援而飛廹脅而棲進不敢為前退不敢為後食不敢¶
先嘗必取其緒是故其行列不斥而外人卒不得害是¶
以免於患直木先伐甘井先竭子其意者餙知以驚愚¶
脩身以明汚昭昭乎如掲日月而行故不免也(莊子/山木)¶
虎豹之文來田猨狙之便執斄之狗來藉(莊子應/帝王)¶
執貍之狗成思猨狙之便自山林來(莊子/天地)¶
山木自㓂也膏火自煎也桂可食故伐之漆可用故割¶
之人皆知有用之用而莫知無用之用也(莊子人/間世)¶
<pb:KR3k0045_WYG_058-20b>¶
宋有荆氏者宜楸柏桑其拱把而上者求狙猴之&KR0891;者¶
斬之三圍四圍求髙名之麗者斬之七圍八圍貴人富¶
商之家求禪傍者斬之故未終其天年而中道之夭於¶
斧斤此材之患也(莊子人/間世)¶
今有五錐此其銛銛者必先挫有五刀此其錯錯者必¶
先靡是以甘井近竭招木近伐靈龜近灼神蛇近暴是¶
故比干之殪其抗也孟賁之殺其勇也西施之沈其美¶
也呉起之裂其事也故彼人者寡不使其所長故曰太¶
<pb:KR3k0045_WYG_058-21a>¶
盛難守也(墨子/親士)¶
不仁而有氣力果敢則狂而操利劒不智而辯慧懐給¶
則棄驥而不式雖有材能其施之不當處之不宜適足¶
以輔偽餙非伎藝之衆不如其寡也故有野心者不可¶
借便勢有愚質者不可與利器(淮南子/主術訓)¶
虎豹之文來射猨狖之㨗來乍(淮南子/説林訓)¶
蘭芝以芳未嘗見霜皷造辟兵壽盡五月之望(淮南子/説林訓)¶
桓公九合諸矦一匡天下管仲之力管仲有力桓公能¶
<pb:KR3k0045_WYG_058-21b>¶
舉之可謂壯彊矣呉不能用子胥楚不能用屈原二子¶
力重兩主不能舉也舉物不勝委地而去可也時或恚¶
怒斧斵破敗此則子胥屈原所取害也(王充論衡/效力篇)¶
小石附於山山力能得持之在沙丘之間小石輕㣲亦¶
能自安至於大石沙土不履山不能持處危峭之際則¶
必崩墜於坑谷之間矣大智之重遭小才之將無左右¶
沙土之助雖在顯位將不能持則有大石崩墜之難也¶
(王充論衡/效力篇)¶
<pb:KR3k0045_WYG_058-22a>¶
灃水之鮮形如浮肺體兼三才以貨賈害厥用既多何¶
以自衛(山海經東/山經圖讃)¶
蚌則舎珠獸胡不可狪狪如豚被褐懐禍患難無由招¶
之自我(山海經東/山經圖讃)¶
兕推壯獸似牛青黒力無不傾自焚以革皮充武備角¶
助文徳(山海經南/山經圖讃)¶
利豐者害後質美者召災是以南禽殲於藻羽穴豹死¶
於文皮鱣鯉積而𤣥淵涸麋鹿聚而繁林焚金玉崇而¶
<pb:KR3k0045_WYG_058-22b>¶
㓂盜至名位髙而憂責集(抱朴子外/篇博喻)¶
林繁則匠入矣珠美則蚌裂矣石含金者焚鑠草任藥¶
者剪掘刃利則先缺絃哀則速絶用以適已真人之寳¶
也才合世求有伎之災也(抱朴子外/篇廣譬)¶
不在可用之數曰散木可用之木為文木物莫不若是¶
者物皆以用自傷也(郭子註莊/人間世)¶
患害生於役知以奔競木伐井竭才之害也(郭子註/莊山木)¶
山抱玉則鑿之江懐珠則竭之豹佩文則剝之人含智¶
<pb:KR3k0045_WYG_058-23a>¶
則嫉之智能知人不能自知神能衛物不能自衛故神¶
龜以智見灼靈蛇以神見曝孰知不智為智不神為神¶
乎(劉子/言苑)¶
執留之狗謂有能故被留係成愁思也(莊子音/義天地)¶
珍寳之美羅&KR0844;布見煥焉如崐崘之所生者(李善註文/選西京賦)¶
井上四交之幹常為汲者所契傷也(李善註文選枚/叔上書諌呉王)¶
蒼鷹鷙而受緤鸚鵡惠而入籠(文選鷦/鷯賦)¶
鵰鶡介其觜距鵠鷺軼於雲際鵾鷄竄於幽險孔翠生¶
<pb:KR3k0045_WYG_058-23b>¶
乎遐裔彼晨鳧與歸鴈又矯翼而矰逝咸美羽而豐肌¶
故無罪而皆斃徒銜蘆以避繳終為戮於此世(文選鷦/鷯賦)¶
夫形瑰者徴咎體壯者為犧雖明文而龍藻兮終俛首¶
而受羇(廣文選陸士/龍逸民賦)¶
薫以芳而致燒兮膏含肥而見焫翠羽㣲而殃身兮蚌¶
含珠而擘裂(廣文選揚子/雲太𤣥賦)¶
金雖重而見鑄桂徒芳而被折(廣文選江文/通傷友人賦)¶
薰以芬香而自燒兎亦取斃於毫翰(藝文類聚人/部言志賦)¶
<pb:KR3k0045_WYG_058-24a>¶
狡兎得而獵犬死髙鳥得而強弩藏(藝文類聚/軍器部弩)¶
犀之為狀形兼牛豕力無不傾吻無不靡以賄嬰灾因¶
乎角椅(藝文類聚/獸部犀)¶
夫翠飾羽而體分象美牙而自喪蚌懐珠而致剖蘭含¶
香而遭焚膏以明而遂煎桂以蠧而成疾(太平御覽/木部桂)¶
麝懐香以賈害狙伐巧而招射(埤雅品/物門麝)¶
墨子曰靈龜近灼神蛇近暴(埤雅品物/門螣蛇)¶
猶如蠶䖝出絲纒遶即自滅身(大寳積經/一百九)¶
<pb:KR3k0045_WYG_058-24b>¶
亦如蠶作繭吐絲還自纒(佛説身觀/經當九)¶
　¶
　¶
　¶
　¶
　¶
　¶
　喻林卷五十八¶
